+++
date = "2025-09-07T06:33:12+06:30"
title = 'ဝိတ်ချရာအထောက်အကူပြုသည့်အသီးအနှံ ၁၀ မျိုး'
recorded = false
description = "ဝိတ်ချရာတွင်အထောက်အကူပြုသည့် အသီးအနှံ ၁၀ မျိုးအကြောင်းကို သိရှိရန် ဒီဆောင်းပါးကို ဖတ်ရှုပါ။"
categories = ["Health", "Food", "Weight Loss"]
tags = ["Fruits", "Health", "Weight Loss", "Food"]
slug = "weight-loss-fruits-10-types"
cover = ""
preview = ""
+++
အသီးအနှံတွေက ကျန်းမာရေးနဲ့ညီညွတ်တယ်ဆိုတာကတော့ အားလုံးသိပြီးသား အချက်ပါ။ အချို့သီးနှံတွေကတော့ ကျန်းမာရေးနဲ့ညီညွတ်တဲ့အပြင် ကိုယ်အလေးချိန်ထိန်းညှိတဲ့နေရာမှာပါ ကူညီပံ့ပိုးပေးနိုင်ပါသေးတယ်။ ဒါကြောင့် ဝိတ်ချရာမှာအထောက်အကူဖြစ်စေတဲ့ သီးနှံ (၁၀) မျိုးကို ဒီတစ်ခေါက်ပြောပြပေးလိုက်ပါတယ်။

## ၁။ ပန်းသီး
ပန်းသီးက ဝိတ်ချရာမှာ အထောက်အကူပြုနိုင်တဲ့ အကောင်းဆုံးသစ်သီးတစ်မ ျိုးဖြစ်ပါတယ်။ အမျှင်ဓာတ်များစွာပါဝင်ပြီး ကယ်လိုရီနည်းပါးပါတယ်။ ဗီတာမင်နဲ့ သတ္တုဓာတ်တွေလဲ ပါဝင်ပါသေးတယ်။ သင်ကဝိတ်ချဖို့စိတ်ကူးရှိတယ်ဆိုရင်တော့ ပန်းသီးကသင့်ကို နည်းမျိုးစုံနဲ့ကူညီပေးနိုင်မှာပါ။ တစ်နေ့ကို ပန်းသီးတစ်လုံးမှန်မှန်စားပေးမယ်ဆိုတာနဲ့တင် အဆီပိုတွေကိုကျစေမှာ အသေအချာပါပဲ။

## ၂။ သစ်တော်သီး
နောက်ထပ်ကိုယ်အလေးချိန်လျှော့ချဖို့အတွက် အထောက်အကူပြုတဲ့ စူပါသစ်သီးတစ်မျိုးကတော့ သစ်တော်သီးပဲ ဖြစ်ပါတယ်။ ပြောရမယ်ဆိုရင် သစ်တော်သီးလောက် အမျှင်ဓာတ်ပါဝင်မှုများတဲ့ သီးနှံရှားပါတယ်။ ကြွယ်ဝစွာပါဝင်တဲ့ အမျှင်ဓာတ်ကြောင့် ဗိုက်ပြည့်စေပြီး ဝိတ်ချရာမှာအထောက်အကူပြုပါတယ်။ ပိုတက်စီယမ်ဓာတ်သတ္တိပါဝင်တာကြောင့် ကိုလက်စ်ထရောကိုလျော့ကျစေပြီး နှလုံးကျန်းမာရေးကိုလဲ ကောင်းမွန်စေပါသေးတယ်။

## ၃။ ငှက်ပေ ျာသီး
အရသာလဲရှိ၊ ကျန်းမာရေးအတွက်လဲကောင်းတာကတော့ ငှက်ပျောသီးပါ။ ငှက်ပျောသီးမှာဆိုရင် ပိုတက်စီယမ်ဓာတ်ရော အမျှင်ဓာတ်ပါ ပါဝင်မှုများပြားပါတယ်။ ဗီတာမင် B6 ကြွယ်ဝစွာပါဝင်တဲ့ တစ်ခုထဲသော သစ်သီးလဲဖြစ်ပါတယ်။ ဗီတာမင် B6 က ကိုယ်ခံအားကောင်းစေပြီးတော့ နှလုံးရောဂါဖြစ်နိုင်ခြေကို လျှော့ချပေးနိုင်ပါတယ်။ ဒါကြောင့်မို့ သေးသွယ်လှပတဲ့ခါးလေးနဲ့ ကိုယ်ခံအားကောင်းမွန်ချင်တယ်ဆိုရင် ငှက်ပျောသီးကိုလဲ ပုံမှန်စားသုံးပေးသင့်ပါတယ်။

## ၄။ စတော်ဘယ်ရီ
ဝိတ်ချရာမှာ အထောက်အကူပြုတဲ့သီးနှံတွေအကြောင်းပြောပြီဆို စတော်ဘယ်ရီကလဲ မပါမဖြစ်ပါ။ စတော်ဘယ်ရီမှာ ဇီဝဖြစ်စဉ်ကိုမြန်ဆန်စေပြီး အဆီပိုတွေကိုလောင်ကျွမ်းစေတဲ့ ဟော်မုန်းဓာတ်တွေပါဝင်ပါတယ်။ ယောင်ယမ်းမှုကို သက်သာစေတဲ့ အင်ဇိုင်းတွေလဲပါဝင်တဲ့အတွက် အတွင်းဒဏ်ရာတွေကိုပါ သက်သာစေနိုင်ပါတယ်။

## ၅။ ကီဝီသီး
အရသာချိုချိုချဉ်ချဉ်လေးနဲ့ ကီဝီသီးမှာလဲ အမျှင်ဓာတ်တွေပါဝင်တဲ့အတွက် ဝိတ်ချရာမှာ အထောက်အကူပြုပါတယ်။ ကီဝီသီးထဲက အနက်ရောင် အစေ့လေးတွေဟာဆိုရင် အစာကြေလွယ်စေပါတယ်။ ဒါကြောင့် ကီဝီသီးကလဲ ဝိတ်ချတဲ့အခါ စားပေးသင့်တဲ့ သီးနှံတစ်မျိုးဖြစ်ပါတယ်။

## ၆။ မက်မွန်သီး
မက်မွန်သီးမှာဆိုရင် အမျှင်ဓာတ်၊ ပိုတက်စီယမ်နဲ့ ဗီတာမင်တွေများစွာပါဝင်ပါတယ်။ ဒါကြောင့် ကယ်လိုရီလျော့ diet အတွက် အသင့်တော်ဆုံးသစ်သီးတစ်မျိုးပါ။ ပြီးတော့ antioxidant တွေလဲကြွယ်ဝစွာပါဝင်တဲ့အတွက် သင့်ခန္ဓာကိုယ်ကို အကောင်းဆုံးအနေအထားဖြစ်ဖို့ ကူညီပေးမှာ အသေအချာပါပဲ။

## ၇။ အုန်းသီး
အုန်းရည်အေးအေးလေးနဲ့ အုန်းသီးဖတ်နုနုလေးတွေဆို အလွန်သောက်လို့ကောင်းတာပေါ့။ အုန်းဆီနဲ့ အုန်းနို့အဖြစ်လဲ စားသုံးနိုင်ပါသေးတယ်။ အသည်းရဲ့ဇီဝဖြစ်စဉ်ကို ၃၀ ရာခိုင်နှုန်းအထိ မြန်ဆန်စေတာမို့ အုန်းသီးဟာဆိုရင်လဲ ဝိတ်ချရာမှာအထောက်အကူပြုတဲ့ သီးနှံတစ်မျိုးပါ။ Saturated fats တွေပါဝင်တာကြောင့် ကျန်းမာရေးနဲ့မညီညွတ်ဘူးလို့ထင်ကြပေမယ့် တကယ်တမ်းကျ အုန်းသီးမှာပါဝင်တဲ့အဆီဟာ ဆိုးကျိုးဖြစ်စေတဲ့ အဆီမျိုးမဟုတ်ပါဘူး။

## ၈။ လိမ္မော်သီး
လိမ္မော်သီးက ကျန်းမာရေးနဲ့ညီညွတ်တဲ့ သစ်သီးဖြစ်တာကိုတော့ အထူးတလည်ရှင်းပြနေစရာမလိုတော့ပါဘူး။ ဗီတာမင် C နဲ့အမျှင်ဓာတ်တွေ ကြွယ်ဝစွာပါဝင်ပြီးတော့ ကိုယ်အလေးချိန်ထိန်းညှိရာမှာ ကောင်းမွန်စွာကူညီပေးနိုင်ပါတယ်။

## ၉။ သရက်သီး
သရက်သီးမှာ အခြားသစ်သီးတွေထက် သကြားအချိုဓာတ်အနည်းငယ်ပိုမိုပါဝင်ပေမယ့် ချင့်ချိန်စားသုံးမယ်ဆိုရင် ကျန်းမာရေးကို အထောက်အကူပြုနိုင်ပါတယ်။ အမ ျှင်ဓာတ်၊ ဗီတာမင် C ဗီတာမင် A နဲ့ ကယ်လ်ဆီယမ်ဓာတ်တွေ ပါဝင်ပါတယ်။ ပိန်သွယ်တဲ့ကိုယ်ခန္ဓာလေးကိုပိုင်ဆိုင်ဖို့ ကူညီပေးနိုင်မှာ သေချာပါတယ်။

## ၁၀။ သင်္ဘောသီး
Antioxidants တွေပေါများစွာပါဝင်တဲ့ သင်္ဘောသီးမှာ ကျန်းမာရေးအကျိုးကျေးဇူးတွေ များစွာပါဝင်ပါတယ်။ အစာပို့ဆောင်ရေးကို လွယ်ကူချောမွေ့စေတဲ့ သဘာဝအင်ဇိုင်းတစ်မျိုးပါဝင်တဲ့အတွက် ဝိတ်ချရာမှာ အထောက်အကူပေးနိုင်ပါတယ်။

အခုပြောပြပေးလိုက်တဲ့ စူပါသီးနှံ (၁၀) မ ျိုးကိုရောပြီး fruit salad လုပ်စားမယ်ဆိုရင်တော့ ကိုယ်အလေးချိန်ထိန်းညှိရာမှာ အကောင်းဆုံးအထောက်အပံ့ပေးနိုင်မှာပဲဖြစ်ပါတယ်။
ဝိတ်ခ ျမယ်ဆိုတဲ့သူငယ်ခ ျင်းတွေသိအောင်လည်းဒီပို့စ်လေးတွေ့အောင်ရှယ်ပေးလိုက်ပါဦးနော်။ #HealthyLifestyle

Source: “Fruits that can help you shed weight,”weightloss.allwomenstalk.com
ပုံကိုအွန်လိုင်းမှကူးယူဖော်ပြပါသည် 
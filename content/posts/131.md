+++
date = "2025-08-18T20:23:17+06:30"
title = 'ဟက်ဟက်ပက်ပက်ရယ်မောပါ'
recorded = false
description = "ရယ်မောခြင်း၏ကျန်းမာရေးအကျိုးကျေးဇူးများကိုရှင်းလင်းဖော်ပြထားသောဆောင်းပါး"
categories = ["Health", "Life Reflections"]
tags = ["Laughter", "Health Benefits", "Mental Health"]
slug = "health-benefits-of-laughter"
cover = ""
preview = ""
+++
ကမ္ဘာပေါ်မှာ အကောင်းဆုံးခံစားချက်တစ်ခုကတော့ ဟက်ဟက်ပက်ပက်ရယ်မောခြင်းပါပဲ။ အဲဒါက လူတွေကိုအံ့သြဖွယ်ကောင်းလောက်အောင် တစ်ဦးနဲ့တစ်ဦးဆက်ဆံရေးခိုင်မာစေပါတယ်။ တခစ်ခစ်ရယ်မောခြင်းကနေ ဟက်ဟက်ပက်ပက်ရယ်မောခြင်းက အရာအားလုံးကိုပြောင်းလဲပစ်နိုင်ပါတယ်။ တိတ်ဆိတ်ခြောက်ကပ်နေတဲ့အခန်းထဲမှာ ရယ်မောလိုက်တဲ့အခါ နွေးထွေးပြီး နှစ်လိုဖွယ်ကောင်းတဲ့ပတ်ဝန်းကျင်အဖြစ်ကို ပြောင်းလဲသွားစေနိုင်ပါတယ်။ ရယ်မောခြင်းက လူမှုဆက်ဆံရေးအတွက် လိုအပ်သလို၊ ကျန်းမာရေးနဲ့ပတ်သက်ပြီး ကောင်းကျိုးတွေလည်း ရှိပါသေးတယ်။ အားလုံးပဲ ရယ်မောခြင်းနဲ့ပတ်သက်တဲ့ ကျန်းမာရေးကောင်းကျိုးတွေကို ဖတ်ကြည့်လိုက်ပါအုံး။

## ၁) သွေးဖိအားကျစေခြင်း
သွေးဖိအားများတတ်သူတွေက သွေးဖိအားကျစေတဲ့အခါ သူတို့ရဲ့ နှလုံးရောဂါနဲ့ ရုတ်တရက် လေဖြတ်ခြင်းမျိုးကို လျော့ကျစေနိုင်ပါတယ်။ အဲဒါကြောင့် ရယ်စရာပေ့ချ်တွေကို လိုက်လုပ်ထားပြီး ရယ်မောပါ။ ရယ်မောခြင်းက ဆေးတစ်ပါးပါပဲ။

## ၂) စိတ်ဖိစီးမှုဖြစ်ပေါ်စေတဲ့ ဟော်မုန်းတွေကို လျော့ကျစေခြင်း
စိတ်ဖိစီးမှုဖြစ်ပေါ်စေတဲ့ ဟော်မုန်းတွေကို လျော့ကျစေခြင်းက သင့်ခန္ဓာကိုယ်မှာ ဖြစ်ပေါ်စေတဲ့ စိတ်ပူခြင်း၊ စိတ်ဖိစီးခြင်း တွေကို ရပ်တန့်ပစ်နိုင်ပါတယ်။
အထူးသဖြင့် စိတ်ဖိစီးမှုဟော်မုန်းတွေကို လျော့ကျစေတဲ့အတွက် ခန္ဓာကိုယ်က ခုခံနိုင်စွမ်းပိုတိုးပွားလာနိင်ပါတယ်။

## ၃) ဝမ်းဗိုက်လေ့ကျင့်ခန်းလုပ်ပြီးသားဖြစ်ခြင်း
ရယ်မောခြင်းရဲ့အကျိုးတစ်ခုကတော့ သင့်ရဲ့ကြွက်သားတွေကို ကူညီပေးနိုင်ပါတယ်။
သင်ရယ်မောလိုက်တဲ့အခါ သင့်ရဲ့အစာအိမ်ကြွက်သားတွေက ကျုံ့လိုက်၊ ဆန့်လိုက်ဖြစ်လာပါတယ်။ သင်က ဝမ်းဗိုက်အတွက်လေ့ကျင့်ခန်းလုပ်တာမျိုးနဲ့ဆင်တူပါတယ်။
ကြွက်သားတွေကို ရယ်မောတဲ့နေရာမှာ အသုံးမပြုဘူးဆိုရင် ကြွက်သားတွေက အနားရနေပြီး သင်ရယ်မောလိုက်တဲ့အခါ သင့်ရဲ့အစာအိမ်နဲ့ ဝမ်းဗိုက်ကို ပိုပြီးစည်းချက်ကျသွားစေတဲ့အတွက်
သင့်အတွက်လေ့ကျင့်ခန်းလုပ်ပြီးသားဖြစ်သွားစေပါတယ်။

## ၄) နှလုံးကျန်းမာရေးကို တိုးတက်စေနိုင်ခြင်း
ရယ်မောခြင်းက နှလုံးကိုအလုပ်လုပ်စေပါတယ်။ အထူးသဖြင့် အခြားသော ရုပ်ပိုင်းဆိုင်ရာလုပ်ဆောင်ချက်တွေနဲ့မလုပ်ဆောင်နိုင်တဲ့ နှလုံးရဲ့လုပ်ဆောင်ချက်ကို တိုးတက်စေနိုင်ပါတယ်။
ဖြေးဖြေးမှန်မှန်လမ်းလျှောက်ခြင်းကဲ့သို့ လေ့ကျင့်ခန်းမျိုးနဲ့အလားတူပါတယ်။ အဲဒါက နှလုံးကို လေ့ကျင့်ခန်းလုပ်စေပြီး တစ်နာရီမှာ ကယ်လိုရီပမာဏတော်တော်များများကို လောင်ကျွမ်းဖို့ ကူညီပေးနိုင်ပါတယ်။ သင့်နှလုံးကျန်းမာရေးအတွက် ရယ်မောပေးပါ။

## ၅) T-cells များကိုမြှင့်တင်ပေးနိုင်ခြင်း
(ထိုဆဲလ်တွေက ရောဂါတွေကို တိုက်ဖျက်နိုင်ပါတယ်။ lymphocytes လို့ခေါ်တဲ့ဆဲလ်နှစ်မျိုးရှိပါတယ်။ T cells နဲ့ B cells လို့ခေါ်ပါတယ်။ ဘီဆဲလ်က ဘက်တီးရီးယားကူစက်မှုကို တိုက်ဖျက်နေစဉ်မှာ တီဆဲလ်ကတော့ အခြားဆဲလ်တွေရဲ့ခုခံစွမ်းအားကိုတိုးစေပြီး ဗိုင်းရပ်ကြောင့်ဖြစ်တဲ့ကူးစက်မှုတွေကို တုံ့ပြန်တိုက်ခိုက်ပါတယ်။)
T-cells က ခုခံနိုင်စွမ်း စနစ်ကို တိုးပွားစေပြီး သင့်ခန္ဓာကိုယ်ကို တက်ကြွစေနိုင်ပါတယ်။
သင်ရယ်မောလိုက်တဲ့အခါ သင်က T-cells တွေကို အသက်သွင်းလိုက်သလိုဖြစ်ပြီး ဖျားနာခြင်း
တွေကို ချက်ချင်း တိုက်ဖျက်ပေးဖို့ စတင်ကူညီပါတော့တယ်။

## ၆) Endorphins ဆိုတဲ့ဓာတ်တစ်မျိုးကို ထုတ်လွှတ်ပေးခြင်း
Endorphins ဆိုတဲ့ဓာတ်က ခန္ဓာကိုယ်ရဲ့နာကျင်မှုတွေကို သက်သာစေနိုင်ပါတယ်။
ရယ်မောခြင်းအားဖြင့် ထိုဓာတ်ကိုထုတ်လွှတ်ပေးနိုင်ပါတယ်။ ထိုဓာတ်က နာတာရှည်ရောဂါတွေသက်သာအောင် ကူညီပေးနိုင်ပြီး ပိုပြီ သက်သာသလိုခံစားရစေပါတယ်။

## ၇) အာရုံကြောများကို ပိုပြီးကောင်းမွန်လာစေခြင်း
ရယ်မောခြင်းက အာရုံကြောအားလုံးလိုလို ပိုပြီးကောင်းမွန်လာအောင် ပြုလုပ်ပေးနိုင်ပါတယ်။
ဘဝမှာက အကောင်းမြင်စိတ်ရှိတဲ့သူတွေက အဆိုးမြင်တတ်တဲ့သူတွေထက် ရောဂါဆိုးတွေကို ပိုပြီးတိုက်ဖျက်နိုင်တယ်လို့ ဆရာဝန်တွေက လေ့လာတွေ့ရှိခဲ့ပါတယ်။
အဲဒါကြောင့် ပြုံးပါ၊ ရယ်မောပါ၊ ပြီးတော့ ဘဝမှာ အသက်ရှည်စွာရှင်သန်နေထိုင်ပါ။
အဲဒါဆိုရင်တော့ ပြုံးရွှင်၊ ရယ်မောခြင်းဟာ ဘဝအတွက် ဘယ်လောက်အကျိုးထူးသလဲဆိုတာ သိသွားလောက်ပါပြီနော်။ အားလုံးပဲ ရယ်မောပျော်ရွှင်နိုင်ကြပါစေ။

https://www.gaiam.com/blogs/discover/7-health-benefits-of-laughter လင့်မှဘာသာပြန်ဖော်ပြခြင်းဖြစ်ပါတယ်။
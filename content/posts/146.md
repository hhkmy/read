+++
date = "2025-08-18T20:24:06+06:30"
title = 'အိပ်ပျော်စေရန် အကြံပြုချက်များ'
recorded = false
description = "ညဘက်ကောင်းမွန်စွာအိပ်စက်နိုင်ရန် အကြံပြုချက်များနှင့် နည်းလမ်းများကို ဖော်ပြထားသည်။"
categories = ["Health", "Life Tips"]
tags = ["Sleep", "Health", "Tips"]
slug = "sleep-tips-for-better-health"
cover = ""
preview = ""
+++
တစ်နေ့တာလုံးပင်ပန်းခဲ့သမျှကို ညဘက်မှာ ကောင်းမွန်စွာ အိပ်ပျော်စေခြင်းက အများကြီး အကျိုးသက်ရောက်မှုရှိစေပါတယ်။ ညဘက်ကောင်းစွာအိပ်မပျော်ခြင်းကြောင့် ကျန်းမာရေး၊ လူမှုရေး၊ ပညာရေး၊ စားဝတ်နေရေးပေါ်မှာလည်း သွားပြီး ထိခိုက်နိုင်တာပါပဲ။ အဲဒါကြောင့် ညဘက်ကို ကောင်းမွန်စွာအိပ်စက်စေနိုင်မယ့် နည်းလမ်းတွေကို ဖော်ပြပေးလိုက်ပါတယ်။

## ၁) ည ဆယ်နာရီခွဲခန့်လောက် အိပ်ရာဝင်ပါ။ အဲဒီ့အချိန်က အနောက်ကျဆုံးဖြစ်ပါစေ။
အဲဒီ့အချိန်ထက် နောက်ကျမှအိပ်ရာဝင်ခြင်းက အသက်ရှူရခက်တာမျိုးဖြစ်စေတာမို့ သင့်ကို အိပ်မောကျစေဖို့ အခက်အခဲဖြစ်စေနိုင်ပါတယ်။

## ၂) ပုံမှန်ဖြစ်ပါစေ။
သင်သွားတိုက်ပြီး၊ ဘုရားရှိခိုးပြီး ၊ သင်ရဲ့ပုံမှန်လုပ်ရိုးလုပ်စဉ်တွေပြီးတာနဲ့ သင့်ရဲ့မနက်ဖြန်အတွက်စီစဉ်သင့်တာကို ကြိုတင်စီစဉ်ထားလိုက်ပါ။ မစီစဉ်ထားမိရင် အိပ်ရာထဲရောက်မှာ ထိုကိစ္စတွေအတွက် တွေးပူနေတာမျိုးဖြစ်တတ်ပါတယ်။ အဲဒါက သင့်ကိုအိပ်မရအောင် နှောင့်ယှက်နိုင်ပါသေးတယ်။ အဲဒါကြောင့် အိပ်ရာမဝင်မီ ၁၀မိနစ်ခန့်အလိုလောက်ကတည်းက လုပ်သင့်တာတွေအကုန်စီစဉ်ထားပြီးမှာ ပုံမှန်အိပ်ရာဝင်ချိန်အတိုင်း အိပ်ရာဝင်သင့်ပါတယ်။

## ၃) အခန်းကို အေးနေအောင်၊ တိတ်ဆိတ်အောင်၊ မှောင်နေအောင် ဂရုစိုက်ပါ။
သင့်အခန်းက ပူအိုက်နေရင်လည်း ကောင်းစွာအိပ်ပျော်ဖို့ အဆင်မပြေနိုင်ပါဘူး။ အဲဒါကြောင့် သင့်အခန်းကို အေးသင့်သလောက်အေးအောင် ဂရုစိုက်ထားပါ၊ မီးအလင်းရောင်ကို ပိတ်ပြီး မှောင်နေအောင်ထားပါ၊ တိတ်ဆိတ်ခြင်းက သင့်ကိုကောင်းစွာအိပ်ပျော်စေမှာပါ။

## ၄) သင့်ကို နိုးဆွစေမယ့်အရာတွေကိုရှောင်ရှားပါ။
မအိပ်မီ နာရီဝက်၊ တစ်နာရီလောက်အလိုကတည်းက လက်ဖက်ရည်၊ ကော်ဖီ၊ ကဖင်းဓာတ်ပါတဲ့သောက်စရာတွေကို မသောက်ပါနဲ့တော့။ အဲဒါတွေ သောက်ထားမိရင် သင်အိပ်ပျော်ဖို့ အနှောင့်အယှက်ဖြစ်နိုင်ပါတယ်။

## ၅) နေ့စဉ် လေ့ကျင့်ခန်းလုပ်ပါ။
တစ်နေ့လျှင် မိနစ် ၃၀ မှ ၆၀ ခန့် နေ့စဉ်လေ့ကျင့်ခန်းလုပ်ပေးပါ (အိပ်ခါနီးလေ့ကျင့်ခန်းလုပ်ခိုင်းတာမဟုတ်ပါ) အဲဒါက သင့်ကိုကောင်းမွန်စွာအိပ်ပျော်ဖို့ အထောက်အကူဖြစ်စေပါတယ်။

## ၆) အစာစားခြင်းကိုရှောင်ပါ။
မအိပ်ခင် ၃နာရီ အတွင်း အိပ်ခါနီးအစာစားခြင်းကိုရှောင်ပါ။

## ၇) အလင်းရောင်ကိုရှောင်ပါ။
မအိပ်ခင် ၃နာရီအတွင်း တီဗီ၊ ဖုန်း၊ ကွန်ပျူတာ တို့မှ အလင်းရောင်ကို ရှောင်ပါ။ သင့်ရဲ့မျက်နှာတည့်တည်ပေါ်အလင်းရောင်ကျခြင်းကို ရှောင်ပါ။ အလင်းရောင်ကြောင့် သင်ကောင်းမွန်စွာအိပ်နိုင်မှာမဟုတ်ပါဘူး။

အထက်ပါအချက် ၇ချက်ကို နေ့စဉ်လို ပုံမှန် လုပ်ဆောင်ခြင်းဖြင့် သင်ကောင်းမွန်စွာအိပ်စက်နိုင်လာပါလိမ့်မယ်။ တစ်နေ့တာလုံးမှာ ကောင်းမွန်စွာ အာရုံစူးစိုက်နိုင်ပြီး အလုပ်ကိစ္စတွေကို လုပ်ဆောင်နိုင်လာပါလိမ့်မယ်နော်။
ကောင်းမွန်စွာအိပ်ပျော်နိုင်ကြပါစေ။
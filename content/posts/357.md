+++
date = "2025-09-13T18:22:14+06:30"
title = 'သွားကိုက်ခြင်းကို သက်သာစေမယ့် နည်းလမ်းများ'
recorded = false
description = "သွားကိုက်ခြင်းကို သက်သာစေမယ့် နည်းလမ်းများအကြောင်း ဖော်ပြထားသော ဆောင်းပါး"
categories = ["Health", "Home Remedies"]
tags = ["Toothache", "Pain Relief", "Health Tips"]
slug = "toothache-relief-methods"
cover = ""
preview = ""
+++
သွားကိုက်တယ်ဆိုတဲ့ဝေဒနာက အင်မတန်ကို ဆိုးဝါးတာ ခံစားဖူးသူတိုင်းသိမှာပါနော်။ စားချင်တာတွေလည်း စားလို့မရနိုင်၊ မြင်သာမြင်ရ ….မကြင်ရ၊ အိပ်ချိန်ရောက်ပြန်လည်း တဆစ်ဆစ်နဲ့ကိုက်လွန်းလို့အိပ်မရပြန် ၊ အင်္ကျ ီဝတ်သလို ဒီသွားကြီးကိုလည်း ချွတ်ထားပစ်လို့ကလည်း မရနဲ့။ အရမ်းဆိုးဝါးပါတယ်။ တစ်ချိုု့ကတော့ ကြိတ်မှိတ်ခံလိုက် ပျောက်သွားလိုက်နဲ့ဖြစ်တတ်ပေမယ့်၊ တစ်ချို့ကတော့ အလုပ်ပျက်အကိုင်ပျက်တဲ့အထိတောင် ဆိုးဝါးပါသေးတယ်။ အဲဒါကြောင့် တော်တန်ရုံသွားကိုက်တာလောက်တော့ ဆေးခန်းသွားစရာမလိုဘဲ အိမ်မှာတင်လုပ်ကြည့်လို့သက်သာမယ့်နည်းလမ်းတွေကိုဖော်ပြပေးလိုက်ပါတယ်။

## ၁) ဆားရေနဲ့ပလုပ်ကျင်းပါ။
ရေနွေးနွေးလေးကို ဖန်ခွက်ရဲ့ ၃ပုံ ၂ပုံလောက်မှာ ဆားတစ်ဇွန်းထည့်ပြီး ဆားပျော်အောင် မွှေပါ။ ပြီးရင် ထိုရည်ကို သွားကိုက်တဲ့ဘက်ကို ငုံပြီး ပလုပ်ကျင်းပေးပါ။ မကြာခဏလုပ်ပေးပါ။

## ၂) ရေခဲကပ်ပေးပါ။
သွားကိုက်နေတဲ့နေရာတစ်ဝိုက်ကို အပြင်ဘက်နေ ရေခဲလေးဖိကပ်ပေးခြင်းက တဆစ်ဆစ်ကိုက်နေတဲ့ဝေဒနာကနေတော့ ခဏတဖြုတ်သက်သာစေနိုင်ပါတယ်။

## ၃) လက်ဖက်ရည်ထုပ်နွေးနွေးလေးကပ်ပေးပါ။
သင့်ရဲ့သွားဖုံးကို လက်ဖက်ရည်ထုပ်ခပ်နွေးနွေးလေးကပ်ပေးခြင်းကလည်း သွားကိုက်တာကို ခဏတဖြုတ်တော့သက်သာစေပါလိမ့်မယ်။

## ၄) အုန်းဆီအစစ်သုံးပါ။
အုန်းဆီအစစ်ကို တစ်ဇွန်း သို့မဟုတ် နှစ်ဇွန်းခန့် သွားကိုက်တဲ့နေရာမှာ ထည့်ပြီး မိနစ်၂၀ခန့်နေပါ။ အုန်းဆီကို ပြန်ထွေးထုတ်လိုက်ပြီးမှ ရေကြက်သီးနွေးလေးနဲ့ ပလုပ်ပြန်ကျင်းပေးပါ။ သွားပြန်တိုက်ပေးပါ။ တစ်နေ့က နှစ်ကြိမ်ခန့်လုပ်ပေးလို့ရပါတယ်။ အုန်းဆီက နာကျင်မှုတွေကို သက်သာစေနိုင်တဲ့အစွမ်းရှိပါတယ်။

## ၅) ကြက်သွန်ဖြူသုံးပါ။
ကြက်သွန်ဖြူ တစ်မွှာလောက်ကို ကြိတ်ချေလိုက်ပြီး စားပွဲတင်စားနဲ့ရောနယ်ကာ ကိုက်နေတဲ့သွားနေရာမှာ အုံထားပေးပါ။ ကြက်သွန်ဖြူက ယောင်ရမ်းခြင်းကိုသက်သာစေပြီး သွားကိုက်တာကို သက်သာစေပါလိမ့်မယ်။

## ၆) ဂျင်းစားပေးပါ။
ဂျင်းက ဟိုးအရင်ကတည်းက သွားနာ၊ သွားကိုက်အတွက် ဆေးအဖြစ်သုံးခဲ့တာဖြစ်ပါတယ်။ ဂျင်းအနည်းငယ်ကို ဝါးစားလိုက်ခြင်းဖြင့် ဂျင်းကထွက်လာတဲ့အရည်က သွားကို သက်သာစေနိုင်ပါတယ်။
+++
date = "2025-09-19T15:26:30+06:30"
title = 'မြင်းခွာရွက်ရဲ့ကျန်းမာရေးဆိုင်ရာ ကောင်းကျိုးများ'
recorded = false
description = "မြင်းခွာရွက်၏ ကျန်းမာရေးဆိုင်ရာ အကျိုးကျေးဇူးများကို ဖော်ပြထားသော ဆောင်းပါး"
categories = ["Health", "Herbal Remedies", "Wellness"]
tags = ["Gotu Kola", "Herbal Benefits", "Health Tips", "Centella Asiatica"]
slug = "health-benefits-of-gotu-kola"
cover = ""
preview = ""
+++
“Gotu Kola” လို့ခေါ်တဲ့ မြင်းခွာရွက်က အိမ်သုံးဆေးတစ်မျိုးအဖြစ် အသုံးဝင်ပါတယ်။ အရွက်တွေကို အစိမ်းစားနိုင်ပြီး အစာအိမ်နာခြင်း၊ အော့အန်ခြင်း၊ အစာအိမ်အချဉ်ပေါက်ခြင်းတွေကိုလည်း သက်သာစေပါတယ်။ Gotu Kola လို့ခေါ်တဲ့ မြင်းခွာရွက်က စိုစွတ်တဲ့မြေမှာ ပေါက်ရောက်ပြီး မြေမှာတွားတွားရှင်သန်တဲ့အပင်မျိုးဖြစ်ပါတယ်။ မြင်းခွာပင်မှာ ကျန်းမာရေးနဲ့ပတ်သက်တဲ့အကျိုးကျေးဇူးတွေအများကြီးရှိပါတယ်။
မြင်းခွာရွက်ကို ကြိတ်ပြီးရလာတဲ့ဖျော်ရည်က ဆေးဘက်ဝင်ပြီး ဆံပင်ကျွတ်ခြင်း၊ သွေးအားနည်းခြင်း၊ ရင်ကြပ်ခြင်း၊ အအေးမိခြင်းစတဲ့ရောဂါတွေအပေါ်မှာလည်း ကောင်းမွန်တဲ့အစွမ်းသတ္တိရှိစေပါတယ်။
၁) အာရုံကြောဆိုင်ရာရောဂါတွေကို ကာကွယ်ပေးနိုင်ပါတယ်။
အာရုံကြောဆိုင်ရာရောဂါတွေကို သက်သာစေနိုင်ပါတယ်။ ပါကင်ဆန်ရောဂါကဲ့သို့ အာရုံကြောအားနည်းခြင်းရောဂါတွေအတွက် ထိရောက်မှုရှိပါတယ်။ စိတ်ဖိစီးမှုတွေကိုလည်း လျော့ကျစေတဲ့အစွမ်းရှိပါတယ်။ စိတ်ခံစားချက်တွေကိုကောင်းမွန်စေပါတယ်။ အိပ်စက်ချိန်မမှန်ခြင်းကဲ့သို့ အာရုံကြောစနစ်ကမောက်ကမဖြစ်ခြင်းကိုလည်း သက်သာစေနိုင်ပါတယ်။

၂) မှတ်ဉာဏ်တိုးတက်စေပါတယ်။
ဦးနှောက်မှတ်ဉာဏ်အတွက် မရှိမဖြစ်တဲ့အစားအစာတစ်မျိုးဖြစ်ပါတယ်။ သင့်ရဲ့မှတ်ဉာဏ်တွေကို တိုးတက်စေပါတယ်။ ဦးနှောက်ထဲက အောက်ဆီဂျင်ဓာတ်တိုးပစ္စည်းတွေကို ဖွံ့ဖြိုးလာစေပါတယ်။
အင်ဇိုင်းမားရောဂါကို ကုသရာမှာလည်း အသုံးဝင်ပါတယ်။ သိမြင်ခြင်းနဲ့ စိတ်ပိုင်းဆိုင်ရာရောဂါတွေကို ကုသရာမှာ အသုံးဝင်ပါတယ်။ ထိုရောဂါနဲ့ပတ်သက်ပြီး ဆေးဝါးဖော်စပ်ရာမှာလည်း ထည့်သွင်းကြပါတယ်။

၃) သွေးလည်ပတ်မှုအားကောင်းစေပါတယ်။
သွေးကြောတွေနဲ့ သွေးလည်ပတ်မှုစနစ်ကို အထောက်အကူဖြစ်ပါတယ်။ မျိုးရိုးဗီဇအရပြဿနာတွေနဲ့ သွေးလည်ပတ်မှုဆိုင်ရာလုပ်ဆောင်ချက်တွေကို ကူညီပေးနိုင်ပါတယ်။

၄) သွေးထဲက သကြားဓာတ်ကို ထိန်းပေးနိုင်ပါတယ်။
သွေးထဲကသကြားဓာတ်ကိုထိန်းပေးနိုင်တယ်လို့ လူသိများပါတယ်။ အဲဒါကြောင့်ဆီးချိုသမားတွေအတွက် အထူးသင့်တော်ပါတယ်။

၅) စိတ်ဖိစီးမှုကို တိုက်ဖျက်နိုင်ပါတယ်။
နေ့စဉ်လူနေမှုဘဝမှာ ခံစားရတဲ့စိတ်ဖိစီးမှုတွေကို တိုက်ဖျက်နိုင်ပါတယ်။ စိတ်ဖိစီးမှုကြောင့်အိပ်စက်ချိန်မမှန်ခြင်းဖြစ်လာနိုင်ပါတယ်။ ထိုအရွက်က စိတ်ဖိစီးမှုအတွက် ကောင်းမွန်ပါတယ်။ စိတ်ဖိစီးမှုကိုဖြစ်ပေါ်စေတဲ့ဟော်မုန်ထုတ်လွှတ်ခြင်းကို လျော့ကျစေနိုင်ပါတယ်။။

၆) အနာကျက်မြန်စေပါတယ်။
ကလေးတွေမှာ မတော်တဆဖြစ်တတ်တဲ့အနာတရမျိုးတွေကို အနာကျက်မြန်စေပါတယ်။ ထိုအရွက်ကို စားသုံးတဲ့အခါ ခုခံအားကောင်းစေပြီး ကူးစက်မှုကို တိုက်ဖျက်နိုင်ပါတယ်။ သင့်ခန္ဓာကိုယ်ကအနာကျက်မြန်စေပါတယ်။

၇) အဆစ်အမြစ်နာကျင်မှုကို သက်သာစေပါတယ်။
ရောင်ရမ်းမှု့ကို သက်သာစေတဲ့ဓာတ်တွေပါဝင်ပါတယ်။ အဆစ်ရောင်ရောဂါအတွက် ဆေးတစ်မျိုးပါပဲ။ လေ့လာတွေ့ရှိချက်တွေအရ မြင်းခွာရွက်ကို စားသုံးခြင်းက အဆစ်အမြစ်ရောင်ရမ်းခြင်းတွေကို သက်သာစေနိုင်တယ်လို့ဆိုပါတယ်။ မြင်းခွာရွက်က အရိုးနုတွေနဲ့ အရိုးတွေ တိုက်စားခံရပြီး အရိုးပါးခြင်းအန္တရာယ်ကိုလျော့ချပေးနိုင်ပါတယ်။

၈) အရေပြားဆိုင်ရာကျန်းမာရေးအတွက် ဆေးဘက်ဝင်ပါတယ်။
ကျန်းမာရေးဆိုင်ရာအကျိုးကျေးဇူးများစွာ ပါဝင်မှုကြောင့် သင့်အရေပြားပေါ်မှာ မြင်းခွာရွက်အရည်ကိုသုတ်လိမ်းခြင်းကြောင့် အမာရွတ်တွေပါးလာစေပြီး အရေးအကြောင်းတွေသက်သာစေပါတယ်။ အိုမင်းရင့်ရော်ခြင်းကြောင့် အသားအရေပျက်စီးခြင်းကို သက်သာစေနိုင်ပါတယ်။

https://explorers.zizira.com/8-health-benefits-of-gotu-kola-a-medicinal-plant-centella-asiatica/
လင့်မှဘာသာပြန်ဖော်ပြခြင်းဖြစ်ပါတယ်။ 
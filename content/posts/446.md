+++
date = "2025-09-16T13:20:18+06:30"
title = 'သရက်သီးစားခြင်းရဲ့ ကျန်းမာရေးကောင်းကျိုးများ'
recorded = false
description = "သရက်သီးစားခြင်းရဲ့ ကျန်းမာရေးကောင်းကျိုးများအကြောင်း ဖော်ပြထားသော ဆောင်းပါးဖြစ်ပြီး သဘာဝအာဟာရဓာတ်များနှင့် ကျန်းမာရေးအကျိုးကျေးဇူးများကို လေ့လာနိုင်ပါသည်။"
categories = ["Health", "Nutrition"]
tags = ["Mango", "Health", "Nutrition", "Natural Foods"]
slug = "mango-health-benefits"
cover = ""
preview = ""
+++
သရက်သီးကို “the king of fruits”လို့တောင် တင်စားကြပါတယ်။ မြန်မာစကားပုံမှာဆိုလည်း အသီးမှာ သရက် ဆိုပြီး အသီးတွေထဲမှာမှ စားအကောင်းဆုံးအသီးအဖြစ်ပြောတတ်ကြပါတယ်။ သရက်သီးကို စားကောင်းတာလူတိုင်းသိကြပေမယ့် သရက်သီးစားတဲ့အခါ ဖြစ်လာနိုင်တဲ့ ကျန်းမာရေးကောင်းကျိုးလေးတွေပါ သိနိုင်ဖို့ ဖော်ပြပေးလိုက်ပါတယ်။

## ၁) ကိုလက်စထရော ကျဖို့ အထောက်အကူဖြစ်ခြင်း
သရက်သီးမှာ ဗီတာမင်စီ၊ Pectin နဲ့ အမျှင်ဓာတ် ကြွယ်ဝစွာပါဝင်မှုကြောင့် ခန္ဓာကိုယ်အတွက် မကောင်းတဲ့ ကိုလက်စထရောတွေကို လျော့ကျစေဖို့ အထောက်အကူပြုပါတယ်။

## ၂) သွေးဖိအားများခြင်းကို လျော့ကျဖို့ ကူညီနိုင်ခြင်း
သရက်သီးက မဂ္ဂနီဆီယမ်နဲ့ ပိုတက်ဆီယမ်ပါဝင်မှုကြောင့် သွေးဖိအားလျော့ကျစေနိုင်တဲ့ သဘာဝနည်းလမ်းတစ်မျိုးဖြစ်ပါတယ်။

## ၃) အယ်ကာလိုင်းဓာတ်ပါဝင်သော အစားအစာဖြစ်ခြင်း
အစာခြေပြီးတဲ့နောက်မှာ သရက်သီးက ခန္ဓာကိုယ်အတွက်လိုအပ်တဲ့ အယ်ကာလိုင်းဓာတ်ကိုချန်ခဲ့ပါတယ်။ အယ်ကာလိုင်းက သဘာဝအလျောက်ဆဲလ်တွေကို ပြန်လည်ဖြစ်ပေါ်စေပြီး ခန္ဓာကိုယ်ထဲက အဆိပ်အတောက်တွေကို ဖယ်ရှားပေးနိုင်ပါတယ်။ tartaric acid ၊ malic acid နဲ့ ပိုတက်ဆီယမ်ပါဝင်မှုကြောင့် သွေးထဲက pH level ကိုလည်း ကောင်းမွန်တဲ့သက်ရောက်မှုဖြစ်စေပါတယ်။

## ၄) ဝိတ်ကျစေခြင်း
ဗီတာမင်နဲ့ အာဟာရဓာတ်ကြွယ်ဝစွာပါဝင်မှုကြောင့် အချိန်ကြာမြင်စွာ ဗိုက်ပြည့်နေစေပါတယ်။ အမျှင်ဓာတ်ကြောင့် ကယ်လိုရီတွေကို လောင်ကျွမ်းဖို့ကူညီနိုင်ပြီး အစာခြေစနစ်ကိုကောင်းမွန်စေပါတယ်။ သဘာဝအတိုင်း အဆီလောက်ကျွမ်းစေတဲ့ phytochemicals ဓာတ်လည်း ပါဝင်ပါတယ်။

## ၅) အမြင်အာရုံကောင်းဖို့ ကူညီနိုင်ခြင်း
ဗီတာမင်အေနဲ့ ဘီတာကရိုတင်းပါဝင်ခြင်းကြောင့် အမြင်အာရုံကျန်းမာရေးကို ကောင်းမွန်ဖို့အထောက်အကူဖြစ်စေနိုင်ပါတယ်။

## ၆) အစာခြေစနစ်ကောင်းမွန်စေခြင်း
ပရိုတင်းဓာတ်ကိုဖြိုခွဲနိုင်ဖို့ အင်ဇိုင်းတွေပါဝင်ပါတယ်။ အမျှင်ဓာတ်လည်းပါဝင်ပြီး အစာခြေစနစ်ကိုလည်း အထောက်အကူဖြစ်စေပါတယ်။ ဝမ်းချုပ်ခြင်းကိုလည်း ကာကွယ်ပေးနိုင်ပါတယ်။

## ၇) အိုမင်းရင့်ရော်ခြင်းကို နှေးစေခြင်း
နုပျိုခြင်းကို မလိုချင်တဲ့သူရှိပါ့မလား။ ဗီတာမင်အေနဲ့ စီပါဝင်ခြင်းကြောင့် ကောလိပ်ဂျင်တွေကို ထုတ်လုပ်ဖို့ ကူညီပေးနိုင်ပြီး အရေပြားကျန်းမာရေးအတွက်ကောင်းမွန်စေပါတယ်။ အိုမင်းရင့်ရော်ခြင်းကို နှေးစေပါတယ်။

## ၈) ဦးနှောက်ကျန်းမာရေးကို အထောက်အကူဖြစ်စေခြင်း
ဗီတာမင် ဘီဆစ် ပါဝင်မှုကြောင့် ဦးနှောက်ရဲ့လုပ်ဆောင်ချက်တွေကို တိုးတက်စေနိုင်ပါတယ်။ glutamine acid ပါဝင်ပြီး မှတ်ဉာဏ်နဲ့ အာရုံစူးစိုက်မှုကောင်းစေဖို့ အထောက်အကူဖြစ်စေပါတယ်။

## ၉) ခန္ဓာကိုယ်တွင်း ခုခံအားတိုးစေခြင်း
သင့်ရဲ့ခန္ဓာကိုယ်ခုခံအားကို ဗီတာမင်အေနဲ့ ဘီတာကရိုတင်းက ကောင်းမွန်စေပါတယ်။ သင့်ခန္ဓာကိုယ်ကို ထိခိုက်စေတဲ့ free radicals တွေကို တိုက်ဖျက်နိုင်ပါတယ်။

## ၁၀) သံဓာတ်မြင့်မားစွာပါဝင်ခြင်း
အမျိုးသမီးတွေက ကိုယ်ဝန်ဆောင်ချိန်မှာ သံဓာတ်ကိုပိုလိုအပ်တာဖြစ်ပြီး သရက်သီးမှာ သံဓာတ်မြင့်မားစွာပါဝင်သောကြောင့် အဆင်ပြေပါတယ်။ သံဓာတ်အပြင် ကယ်လဆီယမ်ဓာတ်လည်း ပါဝင်ပါသေးတယ်။

## ၁၁) အရိုးကျန်းမာရေးကို ကောင်းမွန်ဖို့ကူညီနိုင်ခြင်း
အဆစ်အမြစ်အတွက် ကောင်းမွန်စေတဲ့ lupeol ဓာတ်ပါဝင်ပြီး ဗီတာမင်ကေပါဝင်ပါတယ်။ ဗီတာမင်ကေက ကယ်လဆီယမ်စုပ်ယူမှုအားကောင်းစေပါတယ်။

https://www.wholeheartedchronicles.com/benefits-of-mangoes/ လင့်မှ ဘာသာပြန်ဖော်ပြခြင်းဖြစ်ပါတယ်။
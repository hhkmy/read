+++
date = "2025-09-04T08:40:43+06:30"
title = 'လူတစ်ယောက်လိမ်နေကြောင်း ဘယ်လိုသိနိုင်လဲ။'
recorded = false
description = "လူတစ်ယောက်လိမ်နေကြောင်းသိနိုင်ရန် အချက်လက်များကို ဖော်ပြထားသော ဆောင်းပါးဖြစ်သည်။"
categories = ["Articles", "Psychology"]
tags = ["Deception", "Psychology", "Behavior"]
slug = "how-to-know-if-someone-is-lying"
cover = ""
preview = ""
+++
လူတစ်ယောက်က သင့်ကိုလိမ်နေတယ်ဆိုတာကို သင်ဘယ်လိုသိနိုင်မလဲ။ တစ်ချို့လူတွေမှာ လိမ်နေမှန်းသိသာစေတဲ့အချက်လေးတွေရှိတတ်ပါတယ်။

## ၁) မတိကျသောအဖြေပေးခြင်း
သင်မေးနေတဲ့မေးခွန်းကို yes or no ကဲ့သို့ တိတိကျကျမဖြေနိုင်ဘဲ စကားတွေအများကြီးလှည့်ပတ်ပြောနေပြီး
ယောင်ဝါးဝါးအဖြေမျိုး ပေးခြင်းက သင့်ကိုသူတစ်ခုခုလိမ်ထားတာကို ပြသနေတာပဲဖြစ်ပါတယ်။

## ၂) ရယ်မောစရာပြောလျှင်တောင် မရယ်မောနိုင်ခြင်း
ထိုအချိန်မျိုးမှာ သင်ကလုံး၀ သံသယမဝင်တဲ့ပုံစံမျိုးပြပြီး ရယ်စရာတစ်ခုခု ပြောလိုက်ရင်တောင် သူတို့က မရယ်နိုင်ပါဘူး။ လိမ်ထားတာနဲ့ပတ်သက်ပြီး ဖိစီးမှုတစ်ခုခုဖြစ်နေနိုင်တာကြောင့်ပါ။

## ၃) သူတို့ရိုးသားကြောင်းကို ချဲ့ကားပြောပြခြင်း
သင်ကိုယ်တိုင်က မယုံကြည်တဲ့ပုံစံမျိုးဖြစ်နေပေမယ့် သူတို့ကိုများ သံသယဝင်နေမလားဆိုတဲ့စိတ်ကြောင့် သူတို့မလုပ်ကြောင်း ဘယ်လိုရိုးသားကြောင်း သင့်ကိုချဲ့ကားပြောပြနေပါလိမ့်မယ်။

## ၄) ကိုယ်ချင်းစာပြနေခြင်း
တစ်ချို့လိမ်တတ်သူတွေကျပြန်တော့ သင့်ကိုသိသိသာသာအာရုံစိုက်နေပြီး သင်ဘယ်လိုခံစားနေရကြောင်း ကိုယ်ချင်းစာပြတတ်ပြန်ပါသည်။

## ၅) မှင်သက်နေခြင်း
သင်က သူ့ကို မေးခွန်းမေးလိုက်တဲ့အချိန်မှာ သူပုံစံက တဒင်္ဂမှင်သက်သွားတာမျိုး ဖြစ်ခြင်းဟာလည်း သူက သင့်ကိုလိမ်နေတယ်ဆိုတာ ခန့်မှန်းနိုင်တဲ့ သင်္ကေတတစ်ခုပါပဲ။ ရုတ်တရက် သင့်မေးခွန်းကို ဖြေဖို့ ကြိုတင်ကြံစည်ပြီးတွေးတာထားတာမျိုးမရှိတဲ့အခြေအနေမျိုးမှာ ဖြစ်သွားနိုင်ပါတယ်။

## ၆) မေးခွန်းများပြန်မေးခြင်း
သင်က သူ့ကို ဟုတ်မဟုတ် မေးလိုက်တဲ့မေးခွန်းကိုပဲ သူကနေမှ သင့်ကို မေးခွန်းတွေပြန်မေးနေတာမျိုးပါ။ အဲဒါကလည်း အပေါ်ကအချက်လိုပါပဲ။ မေးခွန်းကို ဖြေဖို့ ကြိုတင်ကြံစည်ထားတာမရှိတဲ့အဆုံး သင့်ကို ရုတ်တရက်မေးခွန်းတွေပြန်မေးနိုင်ပါသေးတယ်။ အဲဒါဆိုရင်တော့ သူသင့်ကိုလိမ်နေပြီဆိုတာ သင်သိနိုင်ပါတယ်။

## ၇) စကားလမ်းကြောင်းပြောင်းခြင်း
အပြစ်ကင်းသလို ဟန်ဆောင်ရတာ သူတို့အတွက် ခက်ခဲတယ်လို့ခံစားရတဲ့သူမျိုးကျတော့ စကားကိုလမ်းကြောင်းလွှဲလိုက်တတ်ပါသေးတယ်။ ပြောနေတဲ့အကြောင်းအရာကို ချက်ချင်းပြောင်းလဲပစ်လိုက်တာမျိုးပါ။ အဲဒီ့ပြောင်းလိုက်တဲ့အကြောင်းအရာကို သင်သိသလားဆိုပြီး သင့်ကိုပြန်မေးနေတာမျိုးပေါ့။

## ၈) ရန်တွေ့ခြင်း
သင်မေးလိုက်တဲ့မေးခွန်းကို ရုတ်တရက်ဒေါသထွက်ပြီး သူ့ကျမှဘာလို့ မေးတာလဲဆိုတဲ့ အပြုအမူမျိုးလည်း လုပ်တတ်ပါသေးတယ်။ သူ့ကျမှ ဘာလို့မယုံကြည်တာလဲ…….သူကအဲလိုလုပ်ပါ့မလားလို့ ပြောနေတဲ့ အပြုအမူမျိုးကလည်း သင့်ကိုအယုံသွင်းနေတာမျိုးဖြစ်တတ်ပါတယ်။

## ၉) ထပ်တလဲလဲရေရွတ်ခြင်း
သင်ကသူ့ကိုမေးခွန်းမေးလိုက်တဲ့အခါ သူ့ရဲ့အသံက မြန်လာတာမျိုး၊ ထပ်ခါထပ်ခါ ထပ်ပြောနေတာမျိုး၊ အသံနှုန်းမြင့်သွားတာမျိုးကလည်း သူ့စိတ်ထဲမှာ သင်နဲ့ပတ်သက်ပြီး မူမမှန်ဘူးလို့ ပြောပြခြင်းတစ်မျိုးပါ။

## ၁၀) အဖြေကိုရှောင်လွှဲခြင်း
သင်မေးလိုက်တဲ့မေးခွန်းကို မဖြေပါဘူး။ မကြားချင်ယောင်ဆောင်နေတာမျိုး၊ မသိဟန်ဆောင်နေလိုက်တာမျိုးကလည်း သင့်ကိုသူလိမ်နေတာဖြစ်နိုင်ပါသေးတယ်။
လိမ်တတ်တဲ့လူတိုင်းလိုလိုတော့ အထက်ပါအချက်အလက်တွေအကုန်လုံးလုပ်ဖြစ်မယ်မဟုတ်ပါဘူး။
ယေဘုယျအားဖြင့် ခန့်မှန်းနိုင်တဲ့အချက်လေးတွေကို ဖော်ပြပေးလိုက်ခြင်းပဲဖြစ်ပါတယ်။
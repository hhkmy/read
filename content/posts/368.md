+++
date = "2025-09-15T12:30:17+06:30"
title = 'သင့်အသည်းပျက်စီးနေကြောင်းပြသနေတဲ့လက္ခဏာ ၇ ချက်'
recorded = false
description = "သင့်အသည်းပျက်စီးနေကြောင်းပြသနေတဲ့လက္ခဏာများနှင့် အချိန်မီထိရောက်စွာကုသနိုင်ရန်အတွက် အသိပညာပေးဆောင်းပါး"
categories = ["Health", "Liver Issues"]
tags = ["Liver Health", "Health Tips", "Signs of Liver Damage"]
slug = "liver-damage-signs"
cover = ""
preview = ""
+++
အသည်းက ကျွန်တော်တို့ကျန်းမာရေးအတွက် အရေးကြီးတဲ့အဂါၤတစ်ခုဖြစ်ပါတယ်။ အသည်းက ကျွန်တော်တို့ရဲ့သွေးတွေကို သန့်စင်ပေးနိင်ပါတယ်။ (အရက်၊ ဆေးဝါးနဲ့ အစာအဆိပ်တွေအစရှိသည်ကို) သွေးခဲခြင်းကိုလည်း ကာကွယ်ပေးနိုင်ပြီး သွေးထဲကို အာဟာရဓာတ်တွေပို့ဆောင်ပေးဖို့ လုပ်ဆောင်ပေးနိုင်ပါတယ်။ ကလူးကို့စ်ထုတ်လုပ်ခြင်း၊ သိုလှောင်ခြင်း၊ ဦးနှောက်နဲ့ ခန္ဓာကိုယ်ကို ပို့ဆောင်ခြင်းတွေကို လုပ်ဆောင်ပေးနိုင်ပါတယ် အသည်းကလုပ်ဆောင်ပေးတဲ့အချက်တွေအများကြီးရှိသေးပါတယ်။ အဲဒါကြောင့် အသည်းကျန်းမာရေးကလည်း အရေးကြီးတဲ့အချက်ပါပဲ။ သင့်အသည်းက ပျက်စီးနေပြီးဆိုတဲ့လက္ခဏာတွေကို သိအောင် မှတ်သားထားခြင်းဖြင့်အချိန်မီထိရောက်စွာကုသနိုင်ဖို့အတွက် ဖော်ပြပေးလိုက်ပါတယ်။

## ၁) မောပန်းနွမ်းနယ်ခြင်း
အမျိုးမျိုးသော လေ့လာချက်တွေအရ နာတာရှည်မောပန်းခြင်းနဲ့ ခြေကုန်လက်ပန်းကျလောက်အောင် မောဟိုက်နေခြင်းက အသည်းပျက်စီးခြင်းရဲ့လက္ခဏာဖြစ်ပါတယ်။
ဆေးပညာဆိုင်ရာကျွမ်းကျင်ပညာရှင်တွေက အသည်းနဲ့ မောပန်းခြင်းက ဆက်စပ်နေပြီး ခြေကုန်လက်ပန်းကျခြင်းက အသုံးပြုတဲ့ပစ္စည်းတွေကြောင့် ဦးနှောက်အာရုံကြောဆိုင်ရာ ဓာတုပစ္စည်းတွေပြောင်းလဲခြင်းနဲ့ ဟောမုန်းမညီမျှခြင်းတွေကြောင့်ဖြစ်နိုင်တယ်လို့ ယူဆကြပါတယ်။
မောပန်းခြင်းကို ပိုဆိုစေတာက သွေးထဲက အဆိပ်ဖြစ်စေတဲ့ပမာဏတွေကို အသည်းမှ အလျင်မှီအောင် လျော့ချဖို့ မတတ်နိုင်ခြင်းကြောင့်ဖြစ်ပါတယ်။

## ၂) အရေပြားကြမ်းတမ်းခြင်းနဲ့ ခြောက်သွေ့ခြင်း
အရေပြားခြောက်သွေ့ခြင်း၊ ကြမ်းတမ်းခြင်းနဲ့ ယားယံခြင်းက အသည်းပျက်စီးကြောင်းပြသနေတဲ့နောက်ထပ်တစ်ချက်ပါပဲ။ ကျန်းမာဖို့အတွက် ကျွန်တော်တို့ရဲ့အရေပြားကို အစိုဓာတ်ရအောင် ခန္ဓာကိုယ်မှာ ရေဓာတ်ပြည့်ဝနေဖို့လိုအပ်ပါတယ်။ ခန္ဓာကိုယ်က ရေဓာတ်မလုံလောက်တဲ့အခါ အရေပြားမှာ မတူညီတဲ့ တုံ့ပြန်မှုတွေဖြစ်ပေါ်လာပါတော့တယ်။ အသားဝါရောဂါ၊ ခြေလက်တွေနီရဲယားယံခြင်း၊ အမဲရောင်အစက်အပျောက်တွေထွက်လာခြင်း စတဲ့လက္ခဏာတွေဖြစ်ပေါ်လာပါတယ်။

## ၃) ဝမ်းဗိုက်တဝိုက် နာကျင်ခြင်း
အသည်းပျက်စီးနေပြီဆိုရင် ဝမ်းဗိုက်ဧရိယာတစ်ဝိုက်မှာ နာကျင်မှုကို ခံစားရတတ်ပါတယ်။
လူနာက ဝမ်းဗိုက်ဝန်းကျင်မှာ ထိုးအောင့်ခြင်းနဲ့ နာကျင်မှုကရွေ့လျားနေသလိုခံစားရတတ်ပါတယ်။
အချိန်ကြာစွဲသောက်ရတဲ့ဆေးတွေကလည်း ကြာလာတဲ့အခါ အသည်းကိုထိခိုက်စေတတ်ပါတယ်။

## ၄) အော်ကလီဆန်ခြင်း သို့မဟုတ် အန်ခြင်း
အသည်းရဲ့လုပ်ဆောင်ချက်တစ်ခုက ခန္ဓာကိုယ်ကအဆိပ်အတောက်တွေကို ဖယ်ရှားရတွင် ကူညီခြင်းပါဝင်ပါတယ်။ အသည်းရဲ့အဆိပ်အတောက်တွေကို ဖယ်ရှားနိုင်တဲ့လုပ်ဆောင်ချက်ယိုယွင်းလာပြီဆိုရင်တော့ အစာခြေစနစ်ပြောင်းလဲသွားပါတယ်။ အစာခြေစနစ်မှာ အသည်းက ကြီးမားတဲ့အဂါၤရပ်ဖြစ်ပြီး အော့အန်ခြင်းနဲ့ အော်ကလီဆန်ခြင်းကဲ့သို့ အခြေအနေမျိုးတွေဖြစ်ပေါ်လာပြီဆိုရင်တော့ အသည်းက အဆိပ်အတောက်တွေဖယ်ရှားဖို့ မလုပ်ဆောင်နိုင်တော့တဲ့အခြေအနေပါပဲ။

## ၅) သွေးချေဥဖြစ်ပေါ်ခြင်း
လိုအပ်တဲ့ပရိုတင်းအင်ဇိုင်းတွေထုတ်လုပ်ဖို့ကလည်း အသည်းရဲ့အရေးပါတဲ့လုပ်ဆောင်ချက်တစ်ခုပါပဲ။
ပရိုတင်းအင်ဇိုင်းတွေရဲ့အမျိုးအစားတစ်ခုက သွေးခဲခြင်းကိုကာကွယ်ဖို့ ကူညီပေးနိုင်ခြင်းပါ။
သွေးခဲလာတဲ့အခါမှာ ပုံမှန်လုပ်ရိုးလုပ်စဉ်တွေက ခဲယဉ်းလာပြီး ယေဘုယျအားဖြင့် အပေါ်ယံအရေပြားပေါ်မှာ လက္ခဏာအဖြစ်လာပြတတ်ပါတယ်။
သွေးခဲခြင်းကိုကာကွယ်ဖို့အတွက် လိုအပ်တဲ့ပရိုတင်းအင်ဇိုင်းတွေကို အသည်းကမထုတ်ပေးနိုင်တဲ့အခါ ထိခိုက်ဒဏ်ရာအနည်းငယ်ဖြစ်ရင်တောင် သွေးထွက်များနိုင်ခြင်းနဲ့ အလိုလိုနေရင်း သွေးချေဥကဲ့သို့ အနီစက်တွေပေါ်လာခြင်း၊ အတွင်းကြေဖြစ်လွယ်ခြင်းတို့ဖြစ်နိုင်ပါတယ်။

## ၆) ဗိုက်ပူခြင်း ၊ ဗိုက်ရွဲခြင်း
အသည်းပျက်စီးခြင်းက ကိုယ်တွင်းအဂါၤရပ်တွေထံ ပုံမုန်သွေးလည်ပတ်မှုကို အနှောင့်အယှက်ဖြစ်စေပြီး အဂါၤတွေရဲ့အနီးတဝိုက်က သွေးပြန်ကြောတွေကိုပိုပြီး ဖိအားဖြစ်စေနိုင်ပါတယ်။
ထိုသွေးပြန်ကြောတွေက သရက်ရွက်နဲ့ အူတွေမှတဆင့် အသည်းကို သွေးလည်ပတ်မှုဖြစ်စေဖို့ ကူညီပေးတာပါ။ ထိုဖြစ်စဉ်တွေ ပျက်စီးသွားတဲ့အတွက် သွေးဖိအားများလာစေပါတယ်။
သွေးပြန်ကြောတွေမှာ သွေးဖိအားများလာခြင်းက ဝမ်းဗိုက်ပတ်လည်မှာ အရည်တွေ စုပြုံလာစေပါတယ်။ အဲဒါကို ဗိုက်ရွဲခြင်းလို့ခေါ်ပါတယ်။ ဗိုက်ရွဲလာတဲ့အခါ အသည်းက သွေးထဲမှပရိုတင်းတွေမထုတ်ပေးနိုင်တော့ပါဘူး။

## ၇) အသားဝါဖြစ်ခြင်း
အသည်းပြဿနာတွေဖြစ်တဲ့အခါ မျက်လုံးနဲ့အရေပြားတွေ အရောင်ပြောင်းလာတတ်ပါတယ်။
အရေပြားနဲ့မျက်လုံးတွေ အရောင်ပြောင်းသွားတဲ့အခါ အသားဝါဖြစ်လာပါတယ်။ အသားဝါခြင်းက
ဆီးသွားတဲ့အခါ ပိုပြီးအရောင်ပြောင်းခြင်း၊ အရေပြားယားနာဖြစ်ခြင်းတို့ဖြစ်လာနိုင်ပါသေးတယ်။

https://www.powerofpositivity.com/liver-damage-early-warnings/ လင့်မှဘာသာပြန်ဖော်ပြခြင်းဖြစ်ပါတယ်။
+++
date = "2025-09-16T07:00:32+06:30"
title = 'ချစ်သူမိန်းကလေးဆီက ယောကျ်ားလေးတွေကြားချင်တဲ့စကား ၈ မျိုး'
recorded = false
description = "ချစ်သူမိန်းကလေးဆီက ယောကျ်ားလေးတွေကြားချင်တဲ့စကား ၈ မျိုးအကြောင်း ရှင်းလင်းဖော်ပြထားသော ဆောင်းပါး"
categories = ["Relationships", "Love"]
tags = ["Partner", "Relationships", "Words of Love"]
slug = "relationship-words-men-want-to-hear"
cover = ""
preview = ""
+++
ခုဖော်ပြမယ့် စကားလေးတွေက သင့်ချစ်သူကြားချင်တဲ့စကားမျိုးဖြစ်ပြီး ကြားလိုက်ရတိုင်း နှစ်သက်မိတဲ့စကားမျိုးတွေပါ။ တစ်ယောက်နဲ့တစ်ယောက် ဆက်ဆံရေးအဆင်ပြေစေဖို့ ရုပ်ဝတ္ထုပစ္စည်းတန်ဖိုးကြီးတာတွေ၊ ပိုင်ဆိုင်မှုတွေ၊ အဆင့်အတန်းတွေထက် ဒီစကားလေးတွေက ပိုပြီး အဓိကကျပါတယ်။

## ၁) “ချစ်တယ်”
ချစ်တယ်ဆိုတဲ့စကားက တိုလွန်းပေမယ့် တော်တော်တာသွားတာပါ။ သင့်ချစ်သူက ထိုစကားကို ကြားလိုက်ရတိုင်း သူ့နှလုံးသားအရည်ပျော်မတတ် သင့်ကိုချစ်သွားပါလိမ့်မယ်။ အီးမေလ်း ဒါမှမဟုတ် မက်ဆေ့ပို့ပြီး ပြောတာလေးပဲဖြစ်ဖြစ် ထိုစကားလုံးလေးက ထိရောက်ပါတယ်နော်။

## ၂) “ဘာလုပ်လုပ် အသိအမှတ်ပြုပါတယ်”
လူတိုင်းက သူတို့ချစ်တဲ့သူတွေအတွက် လုပ်ပေးတာကို အသိအမှတ်ပြုခံချင်ကြပါတယ်။ ကိုယ်ချစ်တဲ့သူအတွက် ကြိုးစားပမ်းစားလုပ်ပေးထားတာကို ကျေးဇူးတင်ပြီး အသိအမှတ်ပြုခံရတဲ့ခံစားချက်က ဘယ်လောက်ကြည်နူးစရာကောင်းလိုက်သလဲနော်။

## ၃) “ကိုယ့်ဘဝအတွက်အကောင်းဆုံးပါပဲ”
ကိုယ့်ကိုပိုပြီးချစ်ခင်လာဖို့ ဒီစကားလုံးလေးက သိမ်းသွင်းနိုင်ပါတယ်။ အပြန်အလန်လေးစားမှုရှိပြီး ကိုယ့်ကိုပိုချစ်လာစေမယ့်စကားမျိုးပါ။ တစ်ယောက်ရဲ့ရှင်သန်မှုအတွက် တစ်ယောက်ကိုတစ်ယောက်အပြန်အလှန်လိုအပ်နေခြင်းက အရေးပါမှုကိုခံစားရတဲ့အတွက်
ပိုပြီးပျော်ရွှင်စရာကောင်းပါတယ်။

## ၄) “လူသားဆန်တဲ့လူတစ်ယောက်ပါ”
လူသားတစ်ယောက်အနေနဲ့ ရှိသင့်တဲ့ ကိုယ်ကျင့်သိက္ခာ၊ ရိုးသားမှု၊ တကိုယ်ကောင်းမဆန်ခြင်း စတဲ့အချက်တွေနဲ့ ပြည့်ဝတဲ့လူတစ်ယောက်ကို လူတိုင်းက မှတ်မှတ်ရရရှိနေတတ်ပါတယ်။ သင့်ချစ်သူမှာရှိနေတဲ့ အကျင့်စရိုက်ကောင်းတွေကို အသိအမှတ်ပြုပေးတဲ့အနေနဲ့ လူသားဆန်တဲ့လူတစ်ယောက်ဖြစ်ကြောင်းပြောပါ။

## ၅) “လေးစားပါတယ်”
ကိုယ့်ချစ်သူထံက လေးစားတဲ့စကားမျိုးအပြောခံရတာကို လူတိုင်းနှစ်သက်ကြပါတယ်။ လေးစားပါတယ်ဆိုတဲ့စကားလေးပြောပြီး သူ့ကို ပိုပြီးသဘောကျလာကြောင်းသိစေတာက သင့်တို့ကြားကဆက်ဆံရေးပိုအဆင်ပြေစေမှာပါ။

## ၆) “ကျေးဇူးတင်ပါတယ်”
ကိုယ်တန်ဖိုးထားချစ်ခင်ရတဲ့သူဆီက ဘာမှပြန်မရရင်နေပါစေ။ “ကျေးဇူးတင်ပါတယ်” ဆိုတဲ့စကားလေးနဲ့တင် ဘာပဲလုပ်ပေးရလုပ်ပေးရ အမောပြေသွားစေပါတယ်။

## ၇) “ယုံကြည်တယ်”
ထိုစကားလေးက တိုပေမယ့် ကိုယ့်ကိုပြောလာတဲ့အခါ ကျေနပ်မှုနဲ့ ကိုယ့်ကိုကိုယ်ယုံကြည်မှုပိုတိုးလာစေနိုင်ပါတယ်။ အချင်းချင်းကြားမှာလည်း နားလည်မှုပိုရှိလာစေပါတယ်။

## ၈) “နားထောင်ပေးမယ်”
တစ်ယောက်ပြောချင်တာကို တစ်ယောက်က လိုလားစွာနားထောင်ပေးဖို့ကလည်း လိုအပ်ပါသေးတယ်။ တစ်ခုခုဆိုရင် ရင်ဖွင့်ဖော်လိုအပ်တာပဲမဟုတ်လား။ သူလိုအပ်နေတဲ့အချိန်မှာ ထိုစကားမျိုးကြားရတာ ကျေနပ်သွားမှာပါ။

ချိုချိုသာသာနဲ့တစ်ဦးကိုတစ်ဦးဆက်ဆံခြင်းက RS တစ်ခုမှာ အရေးပါပါတယ်။ အထက်က စကားလေးတွေက သင်တို့ဆက်ဆံရေးမှာ ထိရောက်မှုအများဆုံးရှိနိုင်တဲ့စကားလေးတွေဖြစ်မှာပါ။
+++
date = "2025-08-14T20:14:18+06:30"
title = 'Shopping ထွက်တော့မယ်ဆိုရင် သတိထားသင့်သောအချက်များ'
recorded = false
description = "ဈေးဝယ်ထွက်မယ်ဆိုရင် ဘတ်ဂျက်ထိန်းသိမ်းခြင်း၊ လိုအပ်တာသာဝယ်ခြင်းစသည့် သတိထားသင့်သောအချက်များကို မျှဝေပေးထားသည်။"
categories = ["Lifestyle", "Shopping"]
tags = ["shopping tips", "budgeting", "Myanmar", "personal finance", "advice"]
cover = ""
preview = ""
slug = "shopping-tips-to-remember"
+++
တခါတလေ စိတ်ပြေလက်ပျောက် shopping ထွက်သင့်ပါတယ်။ ဒါပေမယ့် တန်ဆေးလွန်ဘေးဆိုသလိုပဲ အလွန်အကျွံ့မထိန်းနိုင်မသိမ်းနိုင်ဘဲ လျှောက်ဝယ်မိရင်တော့ သင့်ရဲ့ budget ကိုထိခိုက်သွားနိုင်ပါတယ်။ အဲဒီ့တော့ စိတ်ပြေလက်ပျောက်အနေနဲ့ ဈေးဝယ်ထွက်ဖို့အတွက်၊ ဈေးဝယ်ရင်း အဝယ်မလွန်မိစေဖို့ သတိထားသင့်တဲ့အချက်လေးတွေဖော်ပြပေးလိုက်ပါတယ်။

- ၁) ငွေကို ကန့်သတ်ထားပါ
ဈေးဝယ်မထွက်ခင် အိမ်မှာကတည်းက ဈေးဝယ်မယ့်ငွေပမာဏက ကိုယ့်အတွက်ကိုယ် သတ်မှတ်ထားပါ။ ဘယ်အမောင့်အတွင်းမှာပဲ ဈေးဝယ်မယ်ဆိုပြီး ကိုယ့်ဟာကိုယ်ကြားအောင်ပြောပါ။ မိန်းကလေးတွေရဲ့အားနည်းချက်က အိမ်ကနေမထွက်ခင်တုန်းကတော့ မဝယ်ဘူး….ဆိုပြီး နေတတ်ပေမယ့် တကယ်တမ်းကျတော့ ဦးတည်ချက်မရှိ မြင်ရာတွေ၊ မထင်ထားတာတွေကို အကုန်လျှောက်ဝယ်ပစ်တတ်ပါတယ်။ အဲဒါကြောင့် ဈေးဝယ်ထွက်တာ စိတ်လက်ပေါ့ပါးဖို့ ဆိုတာ သတိထားပါ။ ကိုယ်မနိုင်တဲ့ဘတ်ဂျက်အတွက်နဲ့ စိုးရိမ်ပူပန်မှုမတိုးရအောင် ငွေကို ကန့်သတ်လိုက်ပါ။

- ၂) ကိုယ့်မှာ ဝယ်ပြီးသားပစ္စည်းတွေကို မှတ်မိအောင် တစ်ခါထပ်ကြည့်သွားပါ
မိန်းကလေးတွေဖြစ်နေကျပြဿနာက ဈေးဝယ်ထွက်တဲ့အခါ အိမ်မှာရှိပြီးသား အကျီ ၤဒီဇိုင်းနဲ့တူတာမျိုးတွေထပ်ဝယ်မိတာမျိုး၊ ကိုယ်နဲ့မလိုက်တဲ့ နှုတ်ခမ်းဆိုးဆေးတွေကို ထပ်ဝယ်မိတာမျိုးတွေ၊ ကိုယ်နဲ့တည့်မတည့်မသေချာတဲ့ အလှကုန်တွေ set လိုက်ဝယ်မိတာမျိုးတွေအများဆုံးပါ။ အဲဒါကြောင့် ဈေးဝယ်မထွက်ခင် “င့ါမှာ ဘာတွေရှိပြီးသားလဲ။ ဘာတွေကို ထပ်မဝယ်မိအောင် ဂရုစိုက်ရမလဲ” ဆိုပြီး သေချာအောင် ထပ်ကြည့်ပြီးမှ ဈေးဝယ်ထွက်ပါနော်။

- ၃) ကိုယ့်ကိုကိုယ် သတိပေးပါ
ကိုယ်ကြိုက်တဲ့ ပစ္စည်းတစ်ခုခု၊ ဒါမှမဟုတ် ကိုယ်ဝယ်ချင်တဲ့တစ်ခုခု တွေ့တဲ့အခါ တန်းပြီး ငွေရှင်း၊ တန်းဝယ်ပစ်လိုက်တာမျိုးမလုပ်ပါနဲ့။ အရင်ဆုံး သေချာလေ့လာပါ၊ သေချာစဉ်းစားပါ၊ အလှကုန်မျိုးဆိုလည်း “ငါနဲ့အဆင်ပြေပါ့မလား……၊ ငါနဲ့လိုက်ပါ့မလား…..” စသည်ဖြင့် မြင်လိုက်တာနဲ့ ကိုယ်ကတန်းကြိုက်သွားပေမယ့် ကိုယ်နဲ့အဆင်ပြေမပြေ စဉ်းစားပြီးမှ ဝယ်တာအကောင်းဆုံးပါ။ တခါတလေ တန်းမြင်လိုက်တာနဲ့ အရမ်းကြိုက်ပြီး ဝယ်လိုက်တဲ့ပစ္စည်းက ကိုယ်နဲ့ အဆင်မပြေတာမျိုးဖြစ်တတ်လို့ပါ။

- ၄) လိုအပ်တာပဲဝယ်ပါ။
ဈေးဝယ်မထွက်ခင် အဓိက တကယ်လိုအပ်တာလေးတွေပဲ စာရင်းလေးချရေးကြည့်တာမျိုး လုပ်သင့်ပါတယ်။ အဲဒါမှ တကယ်တမ်း ဈေးဝယ်ဖြစ်တဲ့အခါ “ငါတကယ်လိုနေတာ……ဘာ” ဆိုပြီး တွေးမိပြီး လိုအပ်တာပဲဝယ်ဖြစ်မှာပါ။ ဘာလို့လဲဆိုတော့ ဈေးဝယ်ထွက်တဲ့အခါ လိုအပ်တာထက် လိုချင်တာတွေချည်းပဲ ဝယ်မိသွားတတ်တာမို့ပါ။

- ၅) ကပ်စေးမနဲသင့်တဲ့နေရာမှာ မနဲပါနဲ့။
ကိုယ့်အတွက်အမှန်တကယ်လည်းလိုအပ်နေတယ်၊ တကယ်အသုံးဝင်တဲ့ပစ္စည်းမျိုးဆိုရင်တော့ ငွေကုန်မှာကို မနှမြောနေပဲနဲ့ ဈေးကြီးပြီး အမှန်တကယ် ကွာလတီကောင်းတဲ့ပစ္စည်းမျိုးကိုရွေးဝယ်ပါ။ အဲဒါက ကိုယ့်အတွက် တကယ်လည်းအသုံးဝင်ပြီး ကွာလတီကောင်းတဲ့အတွက် ယုံကြည်မှုရှိရှိနဲ့ ကြာရှည်သုံးစွဲနိုင်မှာပါ။
ကဲ….ဒါဆိုရင်တော့ ဈေးဝယ်မထွက်ခင် ဒီအချက်လေးတွေကို သတိထားပြီး မှတ်သားသွားလို့ရပြီထင်ပါတယ်။ ဈေးဝယ်ရင်းလုပ်မိတဲ့အမှားလေးတွေရှိရင်လည်း အောက်မှာမန့်သွားလို့ရပါတယ်။ နောက်မမှားအောင် အခြားသူတွေလည်း ဆင်ခြင်လို့ရအောင်ပြောပြပေးသွားပါအုံး။
+++
date = "2025-09-18T05:24:33+06:30"
title = 'ဖရုံစေ့ရဲ့ ကျန်းမာရေးကောင်းကျိုးများ'
recorded = false
description = "ဖရုံစေ့၏ ကျန်းမာရေးအကျိုးကျေးဇူးများကို အပြည့်အစုံရှင်းပြထားသော ဆောင်းပါးတစ်ပုဒ်"
categories = ["Health", "Food"]
tags = ["Pumpkin Seeds", "Health", "Nutrition"]
slug = "pumpkin-seed-health-benefits"
cover = ""
preview = ""
+++
ဖရုံစေ့က အရသာလည်းရှိသလို ကျန်းမာရေးနဲ့ပတ်သက်တဲ့အကျိုးကျေးဇူးတွေ အများကြီး ရှိပါတယ်။ ဖရုံသီးက ကျန်းမာရေးအတွက်ကောင်းသလို ဖရုံစေ့ကလည်း ကျန်းမာရေးနဲ့ ကိုက်ညီစေတဲ့ဓာတ်တွေအများကြီးပါဝင်ပါတယ်။ omega 3 fatty acids ၊ antioxidants နဲ့ phytosterol ၊ vitamins B complex အုပ်စုဖြစ်တဲ့ thiamine, riboflavin, niacin, folate နဲ့ pantothenic acid စတဲ့ဓာတ်တွေပါဝင်တဲ့အပြင် မဂ္ဂနီဆီယမ်နဲ့ ပရိုတင်းဓာတ်တွေလည်း ပါဝင်ပါတယ်။

## ၁) အာရုံကြောကျန်းမာရေး ကောင်းမွန်စေခြင်း
ဖရုံစေ့က အာရုံကြောစနစ်လုပ်ဆောင်ချက်တွေအတွက် ကောင်းမွန်စေတဲ့ဓာတ်တွေပါဝင်ပါတယ်။ ဖရုံစေ့စားခြင်းကြောင့် ဦးနှောက်ထဲက စိတ်ဖိစီးမှုကို ပြေပျောက်စေတဲ့ အာရုံကြောဓာတုဓာတ်ပေါင်းတွေ(GABA) ထုတ်လွှတ်ပေးပါတယ်။ အာရုံကြောဆိုင်ရာ ပြဿနာတွေနဲ့ အခြားသော စိတ်ကျန်းမာရေးအခြေအနေကိုလည်း ကောင်းမွန်စေနိုင်ပါတယ်။

## ၂) ဆီးကြိတ်ကျန်းမာရေး အတွက် ကောင်းမွန်စေခြင်း
ဖရုံစေ့မှာ အမျိုးသားတွေအတွက် ကောင်းမွန်စေတဲ့သဘာဝဓာတ်တွေပါဝင်ပါတယ်။ ဇင့်ဓာတ်မြင့်မားစွာပါဝင်မှုကြောင့် ဆီးကြိတ်ကင်ဆာဖြစ်ပွားခြင်းကို ကာကွယ်ပေးနိုင်ပါတယ်။ ဆီးကြိတ်နဲ့ပတ်သက်တဲ့ရောဂါတွေ prostatic hyperplasia ရောဂါကို ကုသရာတွင် အထောက်အကူဖြစ်စေပါတယ်။ ဖရုံစေ့မှာ DHEA (Di hydro epi-androstenedione) ဓာတ်လည်း ပါဝင်မှုကြောင့် ဆီးကြိတ်ကင်ဆာဖြစ်ပွားမှုအန္တရာယ်ကို လျော့ကျစေပါတယ်။

## ၃) ဆီးချိုရောဂါ ကာကွယ်ဖို့ အထောက်အကူဖြစ်ခြင်း
oxidative stress တွေကျဆင်းမှုကြောင့် ဆီးချိုရောဂါဖြစ်ပွားခြင်းကို ကာကွယ်ပေးနိုင်ပြီး အင်ဆူလင်ကို ထိန်းညှိပေးနိုင်ပါတယ်။ ပရိုတင်းဓာတ်တွေကို လွယ်ကူစွာခြေဖျက်နိုင်တာကြောင့် သွေးထဲက သကြားဓာတ်ကို ထိန်းပေးနိုင်ပါတယ်။ diabetic nephropathy ရောဂါ(ဆီးချိုရောဂါကြောင့် ကျောက်ကပ်ထိခိုက်မိခြင်း) ဖြစ်ပွားခြင်းကို ကာကွယ်ပေးနိုင်တဲ့ ကွန်ပေါင်းတွေပါဝင်ပါတယ်။

## ၄) သွေးဆုံးပြီးချိန်အမျိုးသမီးများအတွက် ကောင်းမွန်စေခြင်း
ဖရုံစေ့မှာ phytoestrogen ဆိုတဲ့ဓာတ်ကြွယ်ဝစွာ ပါဝင်မှုကြောင့် သွေးဆုံးပြီးချိန်မှာ အမျိုးသမီးများခံစားရတတ်တဲ့ရောဂါလက္ခဏာတွေကို သက်သာစေပါတယ်။ ဥပမာ။ ခေါင်းကိုက်ခြင်း၊ ရုတ်တရက်အပူကြီးခြင်း၊ ကြွက်တက်ခြင်း။

## ၅) နှလုံးရောဂါကို ကာကွယ်ပေးနိုင်ခြင်း
အမျှင်ဓာတ်နဲ့ ကျန်းမာစေတဲ့အဆီဓာတ်တွေ ပါဝင်မှုကြောင့် နှလုံးကျန်းမာရေးအတွက်ကောင်းမွန်စေပါတယ်။ မကောင်းတဲ့ကိုလက်စထရောဓာတ်တွေကို လျော့ကျစေဖို့ ကူညီပေးနိုင်တဲ့ monounsaturated fatty acids ပါဝင်ပါတယ်။ သွေးလွှတ်ကြောဆိုင်ရာရောဂါတွေကို ကာကွယ်ဖို့ ကူညီပေးပါတယ်။ မဂ္ဂနီဆီယမ်ကြောင့် ရုတ်တရက်လေဖြတ်ခြင်း၊ နှလုံးရှော့ဖြစ်ခြင်းတွေကို ကာကွယ်နိုင်ပါတယ်။ သွေးဖိအားကို ထိန်းပေးနိုင်ပါတယ်။

## ၆) အိပ်ပျော်စေခြင်း
Serotonin ဆိုတဲ့ဓာတ်ကြောင့် သဘာဝအိပ်ဆေးဖြစ်ပါတယ်။ အမိုင်နိုအက်ဆစ်က ထိုဓာတ်အဖြစ် ခန္ဓာကိုယ်မှာ ပြောင်းလဲပေးလိုက်တဲ့အတွက် အိပ်ပျော်စေပါတယ်။ အိပ်ရာမဝင်မီ ဖရုံစေ့စားခြင်းက အိပ်စက်မှုလွယ်ကူစေပါတယ်။

## ၇) ရောင်ရမ်းခြင်းကို လျော့ကျစေခြင်း
ရောင်ရမ်းမှုတွေကို လျော့ကျစေနိုင်ပါတယ်။ အဆစ်အမြစ်ရောင်ခြင်းကို သက်သာစေနိုင်ပါတယ်။ သင့်ရဲ့အဆစ်အမြစ်ကို ဖရုံစေ့ရဲ့အဆီသုတ်လိမ်းပေးခြင်းဖြင့် အဆစ်အမြစ်ရောင်ရမ်းခြင်း သက်သာစေနိုင်ပါတယ်။

## ၈) ခုခံအားစနစ်တိုးစေခြင်း
antioxidants နဲ့ phytochemicals တွေပါဝင်မှုကြောင့် ခုခံအားစနစ်ကို တိုးစေပါတယ်။ အဲဒါကြောင့် သာမာန်အဖျားအနာ အအေးမိ၊ တုတ်ကွေး ၊ မောပန်းခြင်းနဲ့ အခြားရောဂါတွေကို ကာကွယ်ပေးနိုင်ပါတယ်။

## ၉) သံဓာတ်ပါဝင်ခြင်း
ဖရုံစေ့ ၃၀ ဂရမ်စားသုံးခြင်းက သင်လိုအပ်နေတဲ့ သံဓာတ် တစ်နေ့တာပမာဏရဲ့ ၂၀ နဲ့ ၃၀ရာခိုင်နှုန်းကြား ရရှိစေပါတယ်။ သံဓာတ်ချို့တဲ့ခြင်းက သွေးအားနည်းရောဂါဖြစ်ပေါ်စေနိုင်ပါတယ်။

## ၁၀) ဗီတာမင်အီးပါဝင်ခြင်း
ဗီတာမင်အီး ကြွယ်ဝမှုကြောင့် ဖရုံစေ့ ၁၀၀ဂရမ်မှာ ၂၃၇ရာခိုင်နှုန်းပမာဏ ရရှိနိုင်ပါတယ်။ အန္တရာယ်ဖြစ်စေတဲ့ free radicals တွေမှ ကာကွယ်ပေးနိုင်ပါတယ်။ ဗီတာမင်အီးက အရေပြားအတွက်၊ မျက်လုံးအတွက် စသည်ဖြင့် ခန္ဓာကိုယ်အတွက် အကျိုးများစေပါတယ်။

အချို့လူတွေမှာတော့ ဖရုံစေ့နဲ့ပတ်သက်တဲ့ ဓာတ်မတည့်မှုမျိုးရှိကောင်းရှိနိုင်ပါတယ်။ ဒါပေမယ့် တော်တော်များများတော့ စားသုံးရတာအဆင်ပြေပြီး ကျန်းမာရေးအတွက် အမှန်တကယ်အကျိုးများစေတဲ့ အစားအစာတစ်ခုပါပဲနော်။
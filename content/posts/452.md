+++
date = "2025-09-17T14:13:35+06:30"
title = 'ဘာကြောင့် grapefruit ကိုစားသုံးသင့်တာလဲ။'
recorded = false
description = "Grapefruit သီး၏ ကျန်းမာရေးအကျိုးကျေးဇူးများနှင့် အရေးပါမှုအကြောင်းကို ဖော်ပြထားသည်။"
categories = ["Health", "Food"]
tags = ["grapefruit", "health benefits", "nutrition"]
slug = "grapefruit-health-benefits"
cover = ""
preview = ""
+++
Grapefruit သီးက ဝိတ်ကျစေတဲ့ဆိုတဲ့အချက်နဲ့ လူသိများကြပါတယ်။ တကယ်တော့ အဲဒါထက် ပိုများတဲ့ ကျန်းမာရေးဆိုင်ရာ ကောင်းကျိုးတွေအများကြီး ရှိပါသေးတယ်။ ကင်ဆာရောဂါဖြစ်ပွားမှုကိုလည်း လျော့ကျစေနိုင်တဲ့ antioxidant တွေလည်း ပါဝင်ပါသေးတယ်။

## ၁) အဆီကျဖို့ ကူညီပေးနိုင်ပါတယ်။
အက်ဆစ်ဓာတ်မြင့်မားစွာပါဝင်ပါတယ်။ ထိုအက်ဆစ်ဓာတ်က သင့်ခန္ဓာကိုယ်က အဆီတွေကို အစာခြေနေစဉ်မှာပင် ဖြိုခွဲလိုက်နိုင်ပါတယ်။ စွမ်းအင်ပြည့်တဲ့ antioxidants တွေလည်း ပါဝင်တာမို့ သင့်အသည်းရဲ့လုပ်ဆောင်ချက်တွေကိုလည်း တိုးမြင့်ပေးနိုင်ပါတယ်။

## ၂) ဗီတာမင်စီ ကြွယ်ဝပါတယ်။
Grapefruit မှာ နေ့စဉ်လိုအပ်တဲ့ ဗီတာမင်စီဓာတ်ပမာဏရဲ့ တစ်ဝက်နီးပါးလောက်ကို ပါဝင်ပါတယ်။ ဗီတာမင်စီကြွယ်ဝမှုကြောင့် သင့်ခန္ဓာကိုယ်တွင်း ခုခံအားကောင်းစေပါတယ်။ သင့်ရဲ့အရေပြားအတွက်လည်း ကောင်းမွန်စေပါတယ်။

## ၃) အချိန်အတန်ကြာအောင်ဗိုက်ပြည့်စေပါတယ်။
လေ့လာချက်တွေအရ grapefruit သီးက သင့်ရဲ့အစာစားချင်စိတ်ကို လျော့ကျစေပါတယ်။
အမျှင်ဓာတ်ပါဝင်မှုကြောင့် အချိန်အတန်ကြာတဲ့အထိ ဗိုက်ပြည့်နေစေတဲ့အတွက် အစာစားချင်စိတ် ခဏခဏမဖြစ်ပေါ်တော့ပါဘူး။ ဝိတ်ချချင်တဲ့သူတွေအတွက် သင့်တော်တဲ့ သဘာဝအသီးအနှံတစ်မျိုးပဲဖြစ်ပါတယ်။

## ၄) GI (glycemic index) ကျစေပါတယ်။
GI (glycemic index) လို့ခေါ်တဲ့ သကြားဓာတ် လျော့ကျစေနိုင်ပါတယ်။ ကာဗွန်ဟိုက်ဒရိုတ် နည်းတဲ့ အသီးဖြစ်ပြီး ကျန်းမာရေးအတွက် ကောင်းမွန်စေပါတယ်။ သွေးထဲက သကြားဓာတ်ကိုလည်း လျော့ကျစေနိုင်ပါတယ်။

## ၅) ညအချိန်အမြင်အာရုံေ၀ဝါးခြင်းကိုလည်း ကာကွယ်ပေးနိုင်ပါတယ်။
ညအချိန်အမြင်အာရုံေ၀ဝါးခြင်းက free radicals တွေ ပျက်စီးခြင်းကြောင့် မျက်ကြည်လွှာ ထိခိုက်ခြင်းကြောင့်ဖြစ်ပါတယ်။ Grapefruit မှာ ဗီတာမင်အေ ပါဝင်တဲ့အတွက် အမြင်အာရုံချို့တဲ့ခြင်းကို အထောက်အကူဖြစ်စေပါတယ်။ သင့်ရဲ့တစ်နေ့တာ လိုအပ်တဲ့ ဗီတာမင်အေ ပမာဏရဲ့ ၅၆ရာခိုင်နှုန်းခန့် ပါဝင်ပါတယ်။

## ၆) အဆီကင်းစင်ပါတယ်။
အဆီကင်းတဲ့ အစားအစာလောက် ကျန်းမာစေတာမရှိပါဘူး။ grapefruit မှာ အဆီနဲ့ ကိုလက်စထရောလုံးဝမပါဝင်ပါဘူး။

## ၇) ကိုလက်စထရောကိုလည်း လျော့ကျစေဖို့ ကူညီနိုင်ပါတယ်။
Flavonols နဲ့ antioxidant တွေ ပါဝင်မှုကြောင့် LDL (bad cholesterol) ကို တိုက်ဖျက်နိုင်ပါတယ်။ သွေးကြောနံရံတွေမှာ အဆိပ်ဖြစ်စေတဲ့၊ စုပုံစေတဲ့အဆီတွေကို ဖျက်ဆီးနိုင်တဲ့အတွက် ပိုကျန်းမာတဲ့ သွေကြောစနစ်ကို ပိုင်ဆိုင်ပြီး ပိုကျန်းမာစေမှာပါ။

## ၈) နှစ်ခြိုက်စွာ အိပ်ပျော်စေပါတယ်။
Tryptophan ဆိုတဲ့ ကွန်ပေါင်းကြောင့် ဦးနှောက်မှာရှိတဲ့ serotonin နဲ့ melatonin ဆိုတဲ့ အိပ်စက်ခြင်းနဲ့ပတ်သက်တဲ့ဟော်မုန်းကို နိုးဆော်ပေးနိုင်ပါတယ်။ ထိုဟော်မုန်းဓာတ်တွေကြောင့် ညအချိန်မှာ နှစ်ခြိုက်စွာအိပ်ပျော်စေပါတယ်။ စိတ်ဖိစီးမှုကြောင့်အိပ်မပျော်ခြင်းနဲ့ ညဘက်မျက်စိကြောင်ခြင်းတွေကို သက်သာစေနိုင်ပါတယ်။

## ၉) သွေးဖိအားကို လျော့ကျစေနိုင်ပါတယ်။
ပိုတက်ဆီယမ်ပါဝင်မှုကြောင့် သွေးကြောတွေကို ပြေလျော့စေနိုင်ပါတယ်။ သွေးလည်ပတ်မှုကောင်းစေပါတယ်။ သွေးဖိအားကို လျော့ကျစေနိုင်ပါတယ်။ ပိုတက်ဆီယမ်များခြင်းက သင့်ရဲ့ကိုယ်တွင်းအဂါၤရပ်တွေကို အောက်ဆီဂျင်ပိုရစေနိုင်ပါတယ်။ နှလုံးရောဂါနဲ့ လေဖြတ်ခြင်းကဲ့သို့ ရောဂါမျိုးမဖြစ်ဖို့ ကာကွယ်ပေးနိုင်ပါတယ်။

https://www.healthyhubb.com/11-incredible-health-benefits-grapefruit-6-favorite/ လင့်မှ ကိုးကားဖော်ပြခြင်းဖြစ်ပါတယ်။
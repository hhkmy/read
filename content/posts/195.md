+++
date = "2025-09-04T04:04:21+06:30"
title = 'ပထမဆုံး ရီးစားနဲ့ ပြတ်သွားလို့ နာကျင်မှု ဘယ်တော့ပြီးမလဲ။'
recorded = false
description = "ပထမဆုံးရည်းစားနဲ့ပတ်သက်တဲ့ခံစားချက်တွေကို အမျိုးအစား ၅ မျိုးအလိုက် ဖော်ပြထားသော ဆောင်းပါး"
categories = ["Articles", "Mental Health"]
tags = ["Relationships", "Emotions", "Life Experiences"]
slug = "first-love-heartbreak"
cover = ""
preview = ""
+++
လူတိုင်းမှာ ပထမဆုံးရည်းစားထားဖူးမယ်ထင်ပါတယ်။ အဲလိုပြောလိုက်တာနဲ့ မျက်လုံးထဲတန်းမြင်သွားတာမျိုးလား၊ ဘယ်သူမှန်းတောင်မသိတော့တာမျိုးလား၊ အသံလေးပဲမှတ်မိပြီး မျက်နှာတောင်ရေရေရာရာမမှတ်မိတော့တာမျိုးလား ခုစာဖတ်နေရင်းနဲ့တွေးမိမယ်ထင်ပါတယ်နော်။ 

## ၁) နောက်တစ်ယောက်ထားတဲ့အချိန်မှာ ခံစားချက်တွေပြီးဆုံးသွားတဲ့သူ သူကတော့ ပထမဆုံးရည်းစားကို နှစ်နှစ်ကာကာချစ်ခဲ့တာပါပဲတဲ့။
ပြတ်သွားတော့လည်း နာကျင်ခံစားရတာပါပဲ။ ဒါပေမယ့် ကိုယ့်ကိုကိုယ်မနှိပ်စက်ချင်တော့ နောက်ထပ်ရည်စားတစ်ယောက်ထပ်ထားလိုက်တဲ့အချိန်မှာ ပထမရည်းစားနဲ့ပတ်သက်တာမျိုးတွေကို သက်သာသွားတတ်တဲ့သူမျိုးပါ။ သူ့လိုလူမျိုးအတွက် ခံစားချက်တွေသက်သာဖို့ နောက်ထပ်ချစ်သူတစ်ယောက်ထပ်ထားလိုက်တာက ကောင်းပေမယ့် ဒုတိယလူအနေနဲ့သိသွားရင်တော့ ဒုတိယဖြစ်တဲ့ခံစားချက်က အဲလောက်မဆိုးနိုင်ပေမယ့် ခံစားချက်သက်သာဖို့ ကြားခံတစ်ခုလိုသဘောထားချစ်ပြတာကြီးကိုတော့ နာကျင်မိပါလိမ့်မယ်။ အဲဒီတော့ ကိုယ့်ရဲ့ပထမဆုံးရည်းစားနဲ့ပတ်သက်တဲ့ခံစားချက်တွေ သက်သာစေဖို့ နောက်တစ်ယောက်ထပ်ထားတာမျိုးတော့ လုပ်ဖို့ အားမပေးချင်ပါဘူး။ ကိုယ်တိုင်ကိုကော အခြားတစ်ယောက်က သူ့ရဲ့ခံစားချက်တွေပျောက်ဖို့အတွက် အသုံးချတယ်ဆိုရင် ကိုယ်တိုင်လည်း ကြိုက်မှာမဟုတ်ဘူးလေနော်။ ပြီးတော့လည်း ထိုလူမျိုးအတွက် ထိုခံစားချက်က အပြတ်မေ့ပျောက်နိုင်မယ်မထင်ပါဘူး။ 

## ၂) အိမ်ထောင်ပြုတဲ့အခါ ခံစားချက်တွေအားလုံးမေ့ပစ်သွားတဲ့သူ ဒုတိယလူတစ်မျိုးကတော့ အိမ်ထောင်ပြုလိုက်တဲ့အချိန်မှာ ပထမဆုံးရည်းစားကို မေ့ပစ်သွားနိုင်ပါတယ်တဲ့။
ဘာလို့လဲဆိုတော့ အိမ်ထောင်ကျတဲ့အခါ မိန်းမအတွက်၊ အိမ်အတွက်၊ ကလေးအတွက် ငွေရှာဖို့ စီးပွားရေးနဲ့လုံးပမ်းရင်း သူထားခဲ့တဲ့ပထမဆုံးရည်းစားကို “အော် …..ငါထားခဲ့ဖူးတဲ့ရည်းစာပါလား” ဆိုတဲ့အတွေးလေးလောက်ပဲတွေးမိနိုင်တော့ပါတယ်တဲ့နော်။ အဲဒီတော့ အဲဒါနဲ့ပတ်သက်ပြီးတွေးကြည့်လိုက်ရင် ဦးနှောက်မှာ တခြားဘာကိုမှစဉ်းစားဖို့မရှိတော့ဘဲ တစ်စုံတစ်ခုကိုသာ အာရုံစိုက်ရတဲ့အခါ ပထမဆုံးရည်းစားကို မေ့သွားတာမျိုးဖြစ်နိုင်တယ်ဆိုတာကိုပါ။ အဲဒီ့တော့ ပထမဆုံးရည်းစာကိုမေ့ချင်တဲ့သူတွေ အလုပ်တွေရှုပ်သထက်ရှုပ်အောင်လုပ်တာမျိုး၊ သင်တန်းတစ်ခုပြီးတစ်ခုတက်တာမျိုးတွေလုပ်ပြီးဦးနှောက်ကိုအလုပ်ပေးလိုက်ပါနော်။ 

## ၃) တိုက်ဆိုက်တာကြုံလာတဲ့အခါ သတိရတတ်သူမျိုး ဒီလူမျိုးကတော့ အသည်းကွဲကွဲခြင်းမှာတော့ တသသ သတိရနေတတ်ပေမယ့် သွေးအေးသွားတဲ့အခါကျရင်တော့ တိုက်ဆိုက်မှုတွေရှိလာမှ သတိပြန်ရတတ်ပါတယ်တဲ့။
လုံးဝကြီးပူဆွေးဝမ်းနည်းနေတာမျိုးတော့မဟုတ်ပေမယ့် တိုက်ဆိုင်မှုတွေရှိလာရင်တော့ သတိပြန်ရတတ်တာမျိုးမို့ သိပ်ခံစားရတာမျိုးတော့မဟုတ်တော့ပါဘူး။ ပထမဆုံးရည်းစားဆိုတော့ ဦးနှောက်ထဲက လုံးဝထုတ်ပစ်ဖို့ကတော့ မလွယ်တတ်ဖူးလို့တော့ ပြောတတ်ကြပါသေးတယ်။ ရည်းစားဦးကို မြေးဦးရတဲ့အထိတောင် မမေ့ဘူး လို့ပြောတတ်ကြတာမျိုးပေါ့။ 

## ၄) ဘယ်တော့မှမမေ့တတ်တဲ့သူမျိုုး ဘယ်တော့မှမမေ့တတ်ပေမယ့် ကိုယ်ကိုကိုယ် အတတ်နိုင်ဆုံး ရသလောက် ပြန်လည် ဆောက်တည်တတ်တဲ့သူမျိုးပါ။
သူ့အတွက် ရည်းစားဦးကို ဘယ်တော့မှမေ့မှာမဟုတ်ပါဘူးတဲ့။ ဒါပေမယ့် လွမ်းဆွေးပြီးလည်း ထိုင်ငိုင်မနေတတ်တဲ့သူမျိုးပါ။ လွမ်းစရာတွေ့လာရင်လွမ်းလိုက်တယ်။ တစ်နေ့တာလုပ်ဆောင်စရာရှိတာလုပ်ဆောင်နေရင်း ကိုယ့်ဘဝရဲ့ကျန်တဲ့နေ့ရက်တွေကို အားတင်းပြီးလျှောက်လှမ်းနေလျက်ပါပဲ။ ကိုယ့်ဘဝအတွက် တိုးတက်အောင်လုပ်ဆောင်နေရင်းနဲ့ တည်ငြိမ်သွားတဲ့သူမျိုးပါ။ ခံစားချက်ကို ရင်ထဲမှာ မြိုသိပ်ထားရင်းနဲ့ ကိုယ့်ကိုကိုယ်လည်း ပျော်အောင်နေရင်း၊ ဘဝအတွက်လိုအပ်တာတွေလုပ်ဆောင်နေရင်းနဲ့ တဖြေးဖြေးအသားကျတည်ငြိမ်အောင်နေတတ်သွားတဲ့သူမျိုးပါ။ ထိုသူမျိုးကိုလည်း အက်မင်က ကောင်းတယ်လို့ထင်ပါတယ်။ ခံစားချက်ကို မြိုသိပ်ထားရင်း တည်ငြိမ်အောင်ကြိုးစားတတ်ဖို့ဆိုတာမလွယ်သလို၊ ဘဝအတွက် လုပ်သင့်လုပ်ထိုက်တာတွေလုပ်နေနိုင်ဖို့ကလည်း တကယ်မလွယ်ပါဘူးနော်။ အသည်းကွဲလို့ ဘဝတွေပျက်မတတ်ခံစားနေတာမျိုး၊ အသည်းကွဲလို့ ဘဝပါပျက်စီးသွားတဲ့သူမျိုးထက် ဒီလိုလူမျိုးကို ပိုအဆင်ပြေမယ်ထင်ပါတယ်။ ဒီလိုမျိုးနေနိုင်သွားအောင်လည်း ကြိုးစားသင့်ပါတယ်။ ကိုယ်အရမ်းချစ်ရသူက ကိုယ့်အတွက်တောင်မစဉ်းစားဘဲလမ်းခွဲသွားတဲ့အချိန်မျိုးမှာ ကိုယ်ကလည်း အသည်းတွေကွဲပြီး လေလွှင့်နေလို့ အဓိပါ္ပယ်မရှိပါဘူးနော်။ ကိုယ့်ကိုကိုယ်လည်းနှိပ်စက်နေသလိုဖြစ်နေပါတယ်။ ကိုယ့်ကိုကိုယ်သနားတယ်ဆိုရင် အတတ်နိုင်ဆုံးအသည်းကွဲဝေဒနာကိုခံစားပါ၊ ပြီးရင် တည်ငြိမ်အောင်ပြန်လည်တည်ဆောက်ပါ။ ဘဝက ပိုပြီး တောက်ပလာပါလိမ့်မယ်။ 

## ၅) လုံးဝပြန်မတွေးတော့တဲ့သူမျိုး သူကတော့ အကောင်းဆုံးလို့ ထင်မိပါတယ်။
ပြန်တွေးရင် သတိရတတ်မှာပါပဲ၊ တိုက်ဆိုင်ရင်တော့ သတိရတတ်မှာပါပဲ၊ အဲလိုတွေသတိမရတော့အောင် ပထမဆုံးရည်းစားအကြောင်းကို ပြန်မတွေးတော့တဲ့သူမျိုးပါ။ ထိုလူမျိုးတွေကျတော့ အဲလိုပြန်တွေးပြီး တသသဖြစ်နေခြင်းက လက်ရှိချစ်သူ ဒါမှမဟုတ် လက်ထပ်ထားတဲ့အိမ်ထောင်ဖက် အပေါ်ကို မတရားရာကျတယ်လို့တွေးပြီး ပထမဆုံးရည်းစားကို အပြတ်မေ့ပစ်လိုက်တဲ့သူမျိုးပါ။ အက်မင်ကတော့ ထိုကဲ့သို့လူမျိုးကို ပိုပြီးသဘောကျပါတယ်။ အဲဒါက တရားတယ်လို့လဲထင်ပါတယ်။ လူတိုင်းက ကိုယ့်လမ်းကိုယ်အကောင်းဆုံးဖြစ်အောင်လျှောက်နေကြတာပဲမဟုတ်လား။ ပြန်လည်းပြုပြင်ယူလို့မရတော့တဲ့အတိတ်ကို ပြန်ပြီးပူဆွေးနေလို့ စိတ်ညစ်ရတာပဲအဖတ်တင်မှာမဟုတ်လား။ ခုလက်ရှိချစ်သူ ဒါမှမဟုတ် အိမ်ထောင်ဖက်ကို အကောင်းဆုံးဖြစ်အောင် အပြန်အလှန်ပြုမူနေထိုင်တာမျိုးက ကိုယ့်အတွက်ပိုကောင်းသလို ကိုယ့်ချစ်သူအတွက်လည်း ပိုကောင်းပါတယ်။ ကိုယ့်ဘဝအတွက် မဆိုင်တော့တဲ့သူမျိုးကို ဖယ်ထုတ်နိုင်ခြင်းကလည်း ဘဝရဲ့ပေါ့ပါးခြင်းပါပဲ။ စာဖတ်သူကကော ဘယ်အမျိုးအစားထဲမှာပါမလဲ၊ ပထမဆုံးထားတဲ့ ရည်းစားနဲ့ပတ်သက်တဲ့ခံစားချက်တွေကတော့ လူတိုင်းလိုလိုမှာ တစ်ယောက်တစ်မျိုးဖြစ်နေကြမယ်ထင်ပါတယ်။

အဲဒီ့အထဲက ဖြစ်နိုင်ခြေအများဆုံးဖြစ်မယ့် အမျိုးအစား ၅ မျိုးကို ဖော်ပြထားတာပဲဖြစ်ပါတယ်။ ၅ယောက်မြောက်အမျိုးအစားထဲမှာပါဖို့ အားလုံးပဲကြိုးစားနိုင်ကြပါစေ။
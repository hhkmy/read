+++
date = "2025-09-15T14:13:22+06:30"
title = 'သံဓာတ်ချို့တဲ့သောအခါ ပြသတဲ့လက္ခဏာများ'
recorded = false
description = "သံဓာတ်ချို့တဲ့သောအခါ ပြသတတ်တဲ့လက္ခဏာများနှင့် သံဓာတ်ပြည့်ဝအစားအစာများအကြောင်း"
categories = ["Health", "Nutrition"]
tags = ["Iron Deficiency", "Health Information", "Nutrition"]
slug = "iron-deficiency-symptoms-and-foods"
cover = ""
preview = ""
+++
သံဓာတ်က သွေးထဲမှာ ဟေမိုဂလိုပင် (Haemoglobin ) ထုတ်လုပ်ဖို့အတွက် လိုအပ်တဲ့ဓာတ်ဖြစ်ပါတယ်။ ဟေမိုဂလိုပင်က သွေးကြောမျှင်လေးတွေထဲမှတဆင့် ခန္ဓာကိုယ်တစ်ခုလုံးကို အောက်ဆီဂျင်ရောက်စေဖို့အတွက် ကူညီပေးနိုင်တဲ့ သွေးနီဥဆဲလ်အစိတ်အပိုင်းဖြစ်ပါတယ်။ သံဓာတ်က ၂မျိုးရှိပြီး Heme iron နဲ့ non-heme iron ဖြစ်ပါတယ်။ Heme iron က အနီရောင်အသားတွေထဲမှာ အများဆုံးတွေ့ရှိရပြီး ခန္ဓာကိုယ်က စုပ်ယူရပိုလွယ်စေပါတယ်။ အသား၊ ငါးနဲ့ ဝက်သားတွေထဲမှာ အများဆုံးပါရှိပါတယ်။ non-heme iron ကတော့ အသီးအနှံတွေထဲမှာ အများဆုံးပါဝင်ပါတယ်။ အသီးအနှံတွေ၊ ကောက်ပဲသီးနှံတွေနဲ့ အစေ့အဆံတွေမှာ အများဆုံးတွေ့ရပါတယ်။ ခန္ဓာကိုယ်က စုပ်ယူဖို့ ခက်ခဲပါတယ်။ သံဓာတ်ချို့တဲ့သောအခါမှာ သိရှိနိုင်ဖို့ ပြသတတ်တဲ့လက္ခဏာများကို ဖော်ပြပေးလိုက်ပါတယ်။

## ၁) မောပန်းလွယ်ခြင်း
ကျန်းမာရေးအတွက် ကောင်းမွန်စေတဲ့သံဓာတ်လုံလောက်စွာမရတဲ့အခါ သွေးနီဥဆဲလ်တွေကို မရနိုင်တဲ့အတွက် မောပန်းလွယ်ခြင်းကို ခံစားရနိုင်ပါတယ်။

## ၂) အာရုံစိုက်ဖို့ ခက်ခဲခြင်း
သံဓာတ်ချို့တဲ့သောအခါမှာ အာရုံစုစည်းနိုင်ဖို့ မလွယ်ကူတာမျိုးဖြစ်ပေါ်တတ်ပါတယ်။

## ၃) ကြွက်သားနာကျင်ခြင်း
သံဓာတ်လုံလောက်စွာမရရှိတဲ့အခါ ကြွက်သားတွေက ကျုံ့နိုင်ဆံ့နိုင်အားလုပ်သင့်သလောက် မလုပ်နိုင်တော့တဲ့အတွက် နာကျင်မှုတွေကို ခံစားရနိုင်ပါတယ်။

## ၄) စိတ်ပါဝင်စားမှုလျော့နည်းခြင်း
သူငယ်ချင်းတွေ၊ မိသားစုဝင်တွေ၊ အလုပ်ကိစ္စတွေမှာ စိတ်ပါဝင်စားမှုလျော့နည်းလာစေတတ်ပါတယ်။ အာရုံစူးစိုက်နိုင်မှုအားနည်းလာတဲ့အတွက် ဘယ်အရာကိုမှ ထိရောက်စွာစိတ်ပါဝင်စားမှုမရှိနိုင်တော့သလိုဖြစ်လာတတ်ပါတယ်။

## ၅) လက်သည်းခြေသည်းကျိုးလွယ်ခြင်း
သံဓာတ်အားနည်းတဲ့အခါ လက်သည်းခြေသည်းကျိုးလွယ်လာနိုင်သလို၊ လက်သည်းမှာ အဖြူကွက်လေးတွေလည်း ထွက်ပေါ်လာတတ်ပါတယ်။

## ၆) အရေပြားဖြူရော်လာတတ်ခြင်း
သွေးနီဥဆဲလ်တွေထုတ်လုပ်မှုကျဆင်းပြီး သွေးစီးဆင်းမှုအားနည်းလာတဲ့အတွက် အရေပြားဖြူဆုပ်လာတာမျိုးဖြစ်နိုင်ပါတယ်။

## ၇) ဆီးအရောင်ဖျော့လာခြင်း သို့မဟုတ် အရောင်ရင့်လာခြင်း
အူလမ်းကြောင်းကနေ အရေပြားနဲ့ ဆံပင်အတွက် အရောင်တွေဖြစ်ပေါ်စေတဲ့ သဘာဝပစ္စည်း (natural pigment) စုပ်ယူနိုင်ခြင်းတွေ တိုးလာပြီး ဆီးအရောင်ပြောင်းတာမျိုးဖြစ်ပေါ်လာနိုင်ပါတယ်။

## ၈) အသက်ရှုလမ်းကြောင်းဆိုင်ရာ ရောဂါများဖြစ်ခြင်း
မကြာခဏ ဖျားနာမှုတွေဖြစ်ပေါ်ပြီး အသက်ရှုလမ်းကြောင်းနဲ့ဆိုင်တဲ့ရောဂါမျိုးအဖြစ်များတယ်ဆိုရင်တော့ သံဓာတ်ချို့တဲ့ခြင်းက တရားခံဖြစ်နိုင်ပါတယ်။

## ၉) ပုံမှန်လုပ်ဆောင်နေကျအရာတွေမှာတောင် လုပ်ဆောင်ဖို့အခက်အခဲဖြစ်နိုင်ခြင်း
သံဓာတ်ချို့တဲ့သောအခါ သင့်ရဲ့ပုံမှန်လုပ်ဆောင်နေကျအရာတွေလုပ်ဆောင်ခြင်းမှာတောင် ခံနိုင်ရည်မရှိတာမျိုးဖြစ်လာနိုင်ပါတယ်။

## ၁၀) အသက်ရှုခက်ခဲခြင်း
သွေးထဲမှာ သံဓာတ်ချို့တဲ့ခြင်းကြောင့် ခန္ဓာကိုယ်က အောက်ဆီဂျင်ဓာတ်ချို့တဲ့လာပါတယ်။ အဲဒါကြောင့် အသက်ရှုခက်ခဲလာတာမျိုးဖြစ်နိုင်ပါတယ်။

သံဓာတ်ကို တစ်နေ့လျှင် အမျိုးသမီးတွေမှာဆိုရင် ၈ - ၁၈ မီလီဂရမ်အထိလိုအပ်ပြီး အမျိုးသားတွေမှာဆိုရင် ၈ -၁၁ မီလီဂရမ်လောက်အထိ လိုအပ်ပါတယ်။ သံဓာတ်ပြည့်ဝသောအစားအစာများကတော့ ပန်းပွင့်စိမ်း၊ ဖရဲသီး၊ တရုတ်ဆီးသီးခြောက်၊ စပျစ်သီးခြောက်၊ အာလူး(အခွံပါအာလူး)၊ ဟင်းနုနွယ်ရွက်၊ ဥအမျိုးမျိုး၊ ခရု၊ ကြက်သား၊ ဝက်သား၊ အမဲသား၊ အသည်း၊ ပဲအမျိုးမျိုး တို့ဖြစ်ပါတယ်။

http://bloodpressurehighs.blogspot.com/2016/08/10-signs-you-have-iron-deficiency.html?spref=piလင့်မှဘာသာပြန်ဖော်ပြခြင်းဖြစ်ပါတယ်။
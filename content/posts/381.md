+++
date = "2025-09-16T03:09:15+06:30"
title = 'ပန်းသီးစားခြင်းရဲ့ကောင်းကျိုးများ'
recorded = false
description = "ပန်းသီးစားခြင်းရဲ့ကျန်းမာရေးအကျိုးကျေးဇူးများကို ဖော်ပြထားသော ဆောင်းပါး"
categories = ["Health", "Food"]
tags = ["Apple", "Health Benefits", "Nutrition"]
slug = "apple-health-benefits"
cover = ""
preview = ""
+++
ပန်းသီးက အရသာရှိပြီး ဗီတာမင်ဓာတ်၊ antioxidant၊ အမျှင်ဓာတ် နဲ့အခြား အာဟာရဓာတ်တွေပါဝင်ပါတယ်။ စွမ်းအင်တွေအများအပြားပါဝင်တဲ့အရင်းမြစ်ဖြစ်ပြီး သင့်ရဲ့အရေပြား၊ ဆံပင်နဲ့ အခြားကျန်းမာရေးအတွက်လည်း ကောင်းမွန်စေပါတယ်။ အဲဒါကြောင့် ပန်းသီးစားသုံးခြင်းက ဘယ်လိုအကျိုးကျေးဇူးတွေရနိုင်မလဲဆိုတာ ဖတ်ကြည့်လိုက်ပါအုံး။

## ခံနိုင်ရည်စွမ်းအားတိုးစေခြင်း
quercetin လို့ခေါ်တဲ့ Antioxidant အောက်ဆီဂျင်ဓာတ်တိုးဓာတ်တွေပါဝင်ပါတယ်။ ထိုဓာတ်က အဆုတ်ထဲကို အောက်ဆီဂျင်တွေလွယ်ကူစွာရောက်ရှိနိုင်ဖို့ ကူညီပေးနိုင်ပါတယ်။ အလုပ်မလုပ်မီ ပန်းသီးတစ်လုံးစားသုံးခြင်းက သင့်ကိုဘယ်လောက်ခံနိုင်ရည်စွမ်းအားတိုးစေသလဲဆိုတာ သင်သိရမှာပါ။

## သွားများကိုဖြူစေနိုင်ခြင်း
ပန်းသီးမှာ malic acid ပါဝင်ပါတယ်။ သွားတွေကိုဖြူစင်စေနိုင်တဲ့ပစ္စည်းတော်တော်များများမှာ ထိုဓာတ်ကိုအသုံးပြုကြပါတယ်။ ထိုဓာတ်က သွားများမှာ စွန်းထင်းနေတာတွေကို ဖယ်ရှားပေးနိုင်ပါတယ်။ နောက်တခါ ပန်းသီးစားတဲ့အခါမှာ ပန်းသီးကို အလုံးလိုက်ကိုက်ဝါးပြီးစားခြင်းက သင့်ရဲ့သွားလေးတွေကို ပွတ်တိုက်သလိုဖြစ်စေတဲ့အတွက် သွားများကို ဖြူစင်ဖို့ကူညီပေးနိုင်ပါတယ်။

## ရောဂါကိုတိုက်ဖျက်နိုင်တဲ့ ကိုယ်ခံအားမြှင့်တင်ပေးနိုင်ခြင်း
ပန်းသီးမှာ ဗီတာမင်စီဓာတ်မြင့်မားစွာပါဝင်တဲ့အတွက်ကြောင့် ကိုယ်ထဲမှာရှိတဲ့ ရောဂါကိုတိုက်ဖျက်နိုင်တဲ့ကိုယ်ခံစွမ်းအားကို တိုးမြင့်ပေးနိုင်ပါတယ်။

## အဆာပြေစေနိုင်ခြင်း
ပန်းသီးမှာ သဘာဝအချိုဓာတ်ပါဝင်ပြီးသားမို့ နေ့လည်နေ့ခင်း အဆာပြေစားချင်လည်း အဆင်ပြေနိုင်ပါတယ်။ ကယ်လိုရီလည်း နည်းပါးပြီး အဆီလုံးဝကင်းပါတယ်။ အဲဒါကြောင့် ဗိုက်ဆာတဲ့အခါမှာလည်း အဆာပြေစေနိုင်ပါတယ်။ အသင့်စားအစားအစာများထက်စာရင် စားလို့လည်းကောင်း၊ အစာစားချင်စိတ်ကိုလည်း အာသာပြေစေပြီး ကျန်းမာရေးနဲ့လည်းညီညွှတ်နိုင်ပါတယ်။

## ကင်ဆာရောဂါကို ကာကွယ်နိုင်ခြင်း
Triterpenoids ဆိုတဲ့ဒြပ်ပေါင်းတစ်မျိုးပါဝင်ပါတယ်။ ထိုဓာတ်က အသည်းကင်ဆာ၊ ရင်သားကင်ဆာနဲ့ အူမကြီးကင်ဆာစတဲ့ ကင်ဆာရောဂါအချို့ကိုလည်း ကာကွယ်ရာတွင် အကူညီဖြစ်စေနိုင်ပါတယ်။

## မှတ်ဉာဏ်တိုးစေခြင်း
Acetylcholine ဆိုတဲ့ဓာတ်တစ်မျိုးထုတ်လုပ်ခြင်းကို တိုးစေပါတယ်။ ထိုဓာတ်က အာရုံကြောဆိုင်ရာနဲ့ပတ်သက်ပြီး ကျန်းမာစေပါတယ်။ ထိုဓာတ်ကြောင့် မှတ်ဉာဏ်တိုးစေခြင်းနဲ့ အယ်ဇိုင်းမားရောဂါဖြစ်ပွားမှုအန္တရာယ်ကိုလျော့ကျစေနိုင်ပါတယ်။

ကျန်းမာရေးနဲ့ညီညွှတ်ပြီး ဝယ်ရလွယ်သလို ဈေးလည်းသက်သာတဲ့ပန်းသီးရဲ့အကျိုးကျေးဇူးတွေက အများကြီးဖြစ်ပေမယ့် အဓိက ကောင်းကျိုးလေးတွေကိုပဲ မှတ်ရလွယ်အောင် ဖော်ပြပေးလိုက်ပါတယ်။

https://blog.freepeople.com/2013/11/6-benefits-eating-apples/ လင့်မှဘာသာပြန်ဖော်ပြခြင်းဖြစ်ပါတယ်။
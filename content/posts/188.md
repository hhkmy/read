+++
date = "2025-09-04T02:51:01+06:30"
title = 'Organic အစားအစာ စားသုံးခြင်းမှရရှိသော အကျိုးကျေးဇူး'
recorded = false
description = "အော်ဂဲနစ်အစားအစာတွေ စားသုံးခြင်းမှရရှိနိုင်သော ကျန်းမာရေးနှင့် ပတ်ဝန်းကျင်ဆိုင်ရာ အကျိုးကျေးဇူးများကို ဖော်ပြထားသည်။"
categories = ["Health", "Food", "Environment"]
tags = ["Organic", "Health", "Nutrition", "Environment"]
slug = "organic-food-benefits"
cover = ""
preview = ""
+++
သင်ရဲ့အစားအစာတွေကို ဘယ်လိုစိုက်ပျိုးသလဲဆိုတာက သင့်ရဲ့စိတ်ပိုင်းဆိုင်ရာနဲ့ စိတ်ခံစားမှုကျန်းမာရေးပေါ်မှာ ဒါမှမဟုတ် သင့်ရဲ့ကျန်းမာရေးနဲ့ သင့်ပတ်ဝန်းကျင်အပေါ်မှာ အကျိုးသက်ရောက်မှုရှိနိုင်ခြင်းက အထူးသဖြင့် မြင့်တက်လာနေပါတယ်။ အော်ဂဲနစ်အစားအစာတွေက ပုံမှန်အတိုင်းစိုက်ပျိုးထားတဲ့အခြားအစားအစာတွေထက် Antioxidants ကဲ့သို့သော အာဟာရအကျိုးသက်ရောက်မှုပိုပြီးရနိုင်ပါတယ်။ လူတွေက အစားအစာနဲ့ပတ်သက်ပြီး ဓာတုဗေဒနဲ့ပြုလုပ်ထားတာတွေ၊ တာရှည်ခံဆေးတွေနဲ့ပြုလုပ်ထားတာတွေကြောင့် အဆိပ်သင့်တာတွေဖြစ်နိုင်ပါတယ်။ အဲဒါတွေကြောင့် အဆိပ်သင့်ခြင်းဖြစ်စေနိုင်တဲ့လက္ခဏာတွေနည်းသထက်နည်းနိုင်တဲ့ အော်ဂဲနစ်အစားအစာတွေကိုသာ စားသုံးလာကြပါတယ်။ 

## အော်ဂဲနစ်အစားအစာတွေမှာ ပိုးသတ်ဆေးတွေပါဝင်မှုနည်းပါးပါတယ်။
ပုံမှန်အတိုင်းစိုက်ပျိုးတဲ့အသီးအနှံတွေမှာ ဓာတုဗေဒနဲ့ပြုလုပ်ထားသောဆေးတွေ ဥပမာ မှိုသတ်ဆေးတွေ၊ ပေါင်းသတ်ဆေးတွေ စသည့်ဆေးတွေကို သုံးကြပါတယ်။ အဲဒါကြောင့် အဲလိုစိုက်ပျိုးထားတဲ့အသီးအနှံတွေကို ကျွန်တော်တို့စားသုံးတဲ့အခါမှာ ပိုးသတ်ဆေးအကြွင်းအကျန်တွေကျန်နေတတ်ပြီး စားသုံးမိတတ်တဲ့အတွက် ကျန်းမာရေးနဲ့မညီညွှတ်နိုင်ပါဘူး။ 

## အော်ဂဲနစ်အစားအစာတွေက ပိုပြီး လတ်ဆတ်ပါတယ်။
အော်ဂဲနစ်အစားအစာတွေမှာ ကြာရှည်ခံဆေးတွေမသုံးထားတဲ့အတွက် ပိုပြီးလတ်ဆတ်ပါတယ်။ အော်ဂဲနစ်အစားအစာတွေက အသေးစားတောင်ယာတွေက ခြံထွက်အစားအစာတွေဖြစ်ပြီးတော့ အဲဒီမှာတင် ဝယ်ယူနိုင်အောင်ရောင်းချတာမို့ ပိုပြီးလတ်ဆတ်နိုင်ပါတယ်။ 

## အော်ဂဲနစ်အစားအစာတွေက ပတ်ဝန်းကျင်အတွက်ပိုကောင်းပါတယ်။
အော်ဂဲနစ်ခြံထွက်အစားအစာတွေက ညစ်ညမ်းမှုကိုလျော့ကျစေပြီး ရေမညစ်ညမ်းစေခြင်း၊ မြေတိုက်စားခြင်းကိုလျော့ကျစေခြင်း၊ မြေသြဇာဓာတ်ကို တိုးစေခြင်း၊ စွမ်းအင်အသုံးပြုမှုနည်းပါခြင်း စသည်တို့ကြောင့် ပတ်ဝန်းကျင်အတွက်ပိုကောင်းပါတယ်။ ပိုးသတ်ဆေးတွေမသုံးဘဲ စိုက်ပျိုးခြင်းက အနီးနားမှာရှိသော တိရစ္ဆာန်တွေ၊ ငှက်တွေနဲ့ အနီးနားမှာနေထိုင်တဲ့လူတွေရဲ့ ကျန်းမာရေးအတွက် ပိုမိုကောင်းမွန်ပါတယ်။

## တိရစ္ဆာန်တွေကို တမင်ဖန်တီးထားသော အစာကျွေးခြင်း၊ ဟော်မုန်းဓာတ်များပြားစေခြင်း၊ ပဋိဇီဝဆေးများပေးခြင်း စသည်တို့ကိုမပြုလုပ်ခြင်း
မွေးမြူရေးခြံမှ တိရစ္ဆာန်များကို ဓာတုပစ္စည်းဖြင့်ပြုလုပ်ထားတဲ့အစားအစာများကျွေးခြင်းက တိရစ္ဆာန်ရူးသွပ်ခြင်း(BSE) ရောဂါဖြစ်ပွားမှုမြင့်တက်စေနိုင်ပါတယ်။ ပဋိဇီဝဆေးများကို အသုံးပြုခြင်းကလည်း ဘက်တီးရီးယားများမှ ပဋိဇီဝယဉ်ပါးရောဂါမျိုးကို ဖြစ်စေတတ်ပါတယ်။ အော်ဂဲနစ်အရ တိရစ္ဆာန်များကိုမွေးမြူခြင်းကတော့ တိရစ္ဆာန်တွေ လှုပ်ရှားသွားလာဖို့ နေရာကျယ်ဝန်းစွာပေးထားနိုင်ခြင်းကြောင့် တိရစ္ဆာန်များရဲ့နာမကျန်းဖြစ်ခြင်းကို ကာကွယ်ဖို့ကူညီပေးနိုင်ပါတယ်။ အခြားသောရောဂါများမဖြစ်ပွားစေနိုင်တဲ့အတွက် ကူးစက်ရောဂါများမဖြစ်ပွားနိုင်တော့ဘဲ စားသုံးသူအတွက်လည်း စိတ်ချရစေနိုင်ပါတယ်။

## အော်ဂဲနစ်အသားများနှင့် နို့များက အာဟာရဓာတ်ပိုပြီး ပြည့်ဝစွာပါဝင်ပါတယ်။
ဥရောပမှာ ၂၀၁၆ခုနစ်ရဲ့စစ်တမ်းများအရ အာဟာရဓာတ်ပိုပြီး ပြည့်ဝစွာပါဝင်ပါတယ်လို့သိရပါတယ်။ အော်ဂဲနစ်အသားနှင့်နို့မှာ အိုမီဂါ ၃ ဖက်တီအက်ဆစ် ၅၀ရာခိုင်နှုန်း ပါဝင်ခြင်းတို့ကြောင့် အစဉ်အလာအတိုင်းစိုက်ပျိုးတာထက်ပိုပြီး အာဟာရဓာတ်ပြည့်ဝစွာပါဝင်ပါတယ်။

## အော်ဂဲနစ်အစားအစာမှာ GMO မပါဝင်ပါဘူး မျိုးရိုးဗီဇအရပြုပြင်ပြောင်းလဲထားသောသက်ရှိ Genetically Modified Organisms (GMO) ဒါမှမဟုတ် genetically engineered (GE) ကိုဆိုလိုခြင်းဖြစ်ပါတယ်။
အစားအစာတွေက အပင်တွေရဲ့ DNAကို တလှည့်စီပြောင်းလဲပစ်တဲ့နည်းစနစ်ကို သုံးခြင်းက သဘာဝအရမဖြစ်ပေါ်နိုင်ဘဲ မျိုးစပ်ထားတာမျိုးပါ။ ပိုးသတ်ဆေးတွေ၊ အင်းဆက်သတ်ဆေးတွေဒဏ်ကို ပိုပြီးခံနိုင်စေရန်အလို့ငှာ ထိုကဲ့သို့ ပြုပြင်ထားခြင်းဖြစ်ပါတယ်။ သဘာဝအတိုင်းမဟုတ်တော့ဘဲ ထိုကဲ့သို့ပြုပြင်ထားခြင်းကြောင့် ကျန်းမာရေးနဲ့မသင့်တော်တာတွေဖြစ်နိုင်ပါတယ်။ အော်ဂဲနစ်အစားအစာတွေမှာတော့ GMO မပါဝင်တဲ့အတွက်ကြောင့် ကျန်းမာရေးနဲ့ပိုပြီးသင့်တော်နိုင်ပါတယ်။

https://www.helpguide.org/articles/healthy-eating/organic-foods.htm#benefits မှ ဘာသာပြန်ဖော်ပြထားပါတယ်။
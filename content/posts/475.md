+++
date = "2025-09-17T16:32:43+06:30"
title = 'ကလေးတွေကို သင်ပေးသင့်သော အလေ့အကျင့်ကောင်း ၅ ချက်'
recorded = false
description = "ကလေးတွေကို သင်ပေးသင့်တဲ့ အလေ့အကျင့်ကောင်း ၅ ချက်အကြောင်း ဖော်ပြထားတဲ့ ဆောင်းပါးတစ်ပုဒ်ဖြစ်ပါတယ်။"
categories = ["Parenting", "Education", "Self-Improvement"]
tags = ["Children", "Good Habits", "Parenting Tips"]
slug = "good-habits-for-children"
cover = ""
preview = ""
+++
ကလေးကောင်းမှ လူကြီးကောင်းဖြစ်မှာဆိုသလိုပါပဲ၊ လူကြီးကောင်းတွေကသာ ကလေးကောင်းတွေဖြစ်အောင် ပြုစုပျိုးထောင်နိုင်မှာပါနော်။ အဲဒီ့တော့ ကလေးကောင်းဖြစ်အောင်ကြိုးစားပြုစုပျိုးထောင်နိုင်ဖို့ လူကြီးတွေက သင်ပေးသင့်တာလေးတွေကို ရှာဖွေလေ့လာမှတ်စုလုပ်ပြီး ကလေးတွေကို ပြန်လည်သွန်သင်ဆုံးမတတ်ရပါတယ်။ အဲဒါကြောင့် ကလေးတွေကို လူတလုံးသူတလုံးဖြစ်အောင် ပျိုးထောင်သင်ပေးသင့်တဲ့အလေ့အကျင့်ကောင်း ၅ချက်ကို ဖော်ပြပေးလိုက်ပါတယ်နော်။

## ၁) လေးစားရိုသေမှုရှိပါစေ။
လူတိုင်းကို လေးစားရိုသေသမှုနဲ့ ဆက်ဆံတတ်ဖို့သင်ပေးပါ။ အခြားသူတွေကို အနိုင်ကျင့်တာ၊ ရိုက်နှက်တာ၊ နှိပ်စက်တာ ဒါမှမဟုတ် နှိမ်ချအထင်သေးတာတွေ မလုပ်မိဖို့ သွန်သင်ပေးပါ။ အမြဲလို “ကျေးဇူးပြုပြီး…..၊ တောင်းပန်ပါတယ်၊ ကျေးဇူးတင်ပါတယ်” စတဲ့စကားလုံးတွေ ပြောတတ်ဖို့ သင်ပေးသင့်ပါတယ်။

## ၂) ရိုးသားမှုရှိပါစေ။
အမှန်တရားကို ပြောတတ်ပါစေ။ အသေးစိတ်ကအစ ချန်လှပ်ထားတာမျိုး၊ မပြောဘဲထားတာမျိုး မဖြစ်ပါစေနဲ့။ သင်ဆိုလိုချင်တာက ဘာလဲဆိုတာကို ကလေးကို နားလည်အောင်ပြောပြပေးပါ။ သင့်ရဲ့စကားလုံးတွေက အမှန်တရားတွေသာဖြစ်ပါစေ။ သင်ကိုယ်တိုင်ကအပြောနဲ့အလုပ်ညီပါစေ။ သင်ကိုယ်တိုင်က ပြောတဲ့စကားနဲ့အလုပ်ညီတဲ့အခါ သင့်ကိုလည်း ကလေးက ရိုးသားစွာတုံ့ပြန်တတ်ပါလိမ့်မယ်။ ပြီးတော့ ဘယ်အရာမှမချန်လှပ်တော့ဘဲ ရိုးသားစွာ ပြောပြတတ်လာပါလိမ့်မယ်။

## ၃) တာဝန်ကျေပါစေ၊ တာဝန်ယူတတ်ပါစေ။
သင့်ရဲ့လုပ်ဆောင်မှုတိုင်းရဲ့ သက်ရောက်မှုကို လက်ခံတတ်ပါစေ။ ဥပမာ သင်မှားတာလုပ်မိရင်လည်းတောင်းပန်တာမျိုးပေါ့။ သင်တစ်ခုခုကို မလုပ်ဆောင်မီ ဖြစ်လာမယ့်အကျိုးဆက်ကို ကြိုတွေးတာမျိုးပေါ့။ ဖြစ်လာတဲ့အကျိုးဆက်ကိုလည်း ရဲရဲတာဝန်ယူတတ်ရမယ်ဆိုတာကို သင်ပေးထားသင့်ပါတယ်။

## ၄) ကျေးဇူးတင်တတ်ပါစေ။
ကိုယ်ပိုင်ဆိုင်ထားတာလေးတွေကို ကျေးဇူးတင်တတ်ဖို့ သင်ပေးပါ။ သင့်ရဲ့ကံကောင်းခြင်းတွေကို အသိအမှတ်ပြုပါ။ အခြားသူများဆီက ရတတ်တဲ့တန်ဖိုးထားစရာလေးတွေကိုလည်း တန်ဖိုးထားတတ်ဖို့သင်ပေးပါ။

## ၅) ကြင်နာတတ်ပါစေ။
အခြားသူများအတွက် တွေးပေးပါ။ ကိုယ့်အတွက်လည်း အကျိုးရှိပြီး အခြားသူများအတွက်လည်း မထိခိုက်စေတဲ့အရာမျိုးတွေကိုပဲ လုပ်တတ်ဖို့ သင်ပေးပါ။ အခြားသူများကို ကောင်းတဲ့အပြုအမူတွေ၊ အကြင်နာတရားထားတတ်ဖို့ သင်ပေးပါ။ ကိုယ့်အတွက်ကိုယ်ကြည့်တာထက် ကိုယ်လုပ်လိုက်တဲ့အကျိုးဆက်က အခြားသူများထိခိုက်နိုင်မလား တွေးတာမျိုးပေါ့။

အကြောင်းအရာလေးတွေက တိုပေမယ့် တကယ်တမ်း ကလေးတစ်ယောက်ကို အထက်က အကျင့်ကောင်း ၅ချက်လုံး ရင်ထဲစွဲနေအောင် သင်ပေးထားနိုင်ပြီဆိုရင် ကလေးတစ်ယောက်က လူကြီးကောင်းတစ်ယောက်ဖြစ်လာဖို့ အခြေခံကောင်းတစ်ခုဖြစ်မှာ သေချာပါတယ်။ 
+++
date = "2025-08-17T17:20:44+06:30"
title = 'စိတ်ကြည်လင်နေစေဖို့ လုပ်ဆောင်သင့်အရာများ။'
recorded = false
description = "စိတ်ကြည်လင်နေစေဖို့ လုပ်ဆောင်သင့်တဲ့အရာများကို အလွယ်တကူ လိုက်လုပ်နိုင်အောင် ဖော်ပြထားပါတယ်။"
categories = ["Health", "Mental Wellness"]
tags = ["Clear Mind", "Sunlight", "Personal Hygiene", "Meditation", "Cleanliness", "Planting", "Walking", "Smiling"]
slug = "how-to-stay-clear-minded"
cover = ''
preview = ''
+++
စိတ်ကြည်လင်နေခြင်းက အရာရာတိုင်းမှာ ပိုပြီးအာရုံစိုက်ရလွယ်ကူစေပါတယ်။ အဲဒါကြောင့် ကိုယ်လုပ်သမျှ အရာတိုင်း အလွယ်တကူပြီးမြောက်စေနိုင်ပါတယ်။ အကောင်းမြင်စိတ်လည်း ပိုတိုးလာပါတယ်။ အလုပ်ခွင်မှာပဲဖြစ်ဖြစ်၊ အိမ်မှာပဲဖြစ်ဖြစ်၊ လူမှုအသိုင်းအဝန်းမှာပဲဖြစ်ဖြစ် ပိုပြီးလည်း ပျော်ရွှင်ကျေနပ်စိတ်ဖြစ်စေမှာပါ။ အဲဒါကြောင့် အလွယ်ဆုံးနဲ့ အရိုးရှင်းဆုံး စိတ်ကြည်လင်နေစေဖို့ လုပ်ဆောင်သင့်တဲ့အရာတွေကို ဖော်ပြပေးလိုက်ပါတယ်။

## ၁)နေရောင်နဲ့အတူ နိုးထပါ။
အထူးသဖြင့် တစ်နေ့တာလုံး စိတ်ကြည်လင်လန်းဆန်းနေစေဖို့ မနက်စောစော အိပ်ရာထချိန်က အရေးကြီးပါတယ်။ မနက်ခင်းအလင်းရောင်က စိတ်ကိုကြည်လင်လန်းဆန်းစေပါတယ်။ alarm ကို ပြန်ပိတ်ပြီး ပြန်အိပ်လိုက်တာက သင့်ကိုလေးလံထိုင်းမှိုင်းစေပြီး စိတ်ကြည်လင်စေမှာမဟုတ်ပါဘူး။ အဲဒါကြောင့် ပထမဆုံး alarm မြည်တဲ့အချိန်မှာ ထကိုထမယ်လို့တွေးပြီး တကယ်အိပ်ရာထကြည့်လိုက်ပါ။ မနက်ခင်းအလင်းရောင်ထွက်လာတာကို မြင်ရတာက သင့်ကိုစိတ်ကြည်လင်စေသလို၊ လတ်ဆတ်တဲ့လေနုအေးက သင့်စိတ်ကို လန်းဆန်းစေနိုင်ပါတယ်။

## ၂) ကိုယ်လက်သန့်စင်ပါ။
နောက်ထပ်အရေးကြီးတဲ့တစ်ချက်ကတော့ ကိုယ်လက်သန့်စင်ဖို့ပါ။ မနက်ခင်းအလင်းရောင်နဲ့အတူ နိုးထလိုက်တာက သင့်ကိုစိတ်ကြည်လင်စေပေမယ့်။ တစ်နေရာမှာ ထိုင်နေပြီး ဘာမှမလုပ်ဖြစ်ဘဲ နေရင်တော့ သင့်ကို ချက်ချင်းပြန်ပြီးလေးလံထိုင်းမှိုင်းချင်စိတ်တွေ ပြန်ဖြစ်ပေါ်လာမှာပါ။ တစ်နေ့တာလုံး စိတ်ကြည်လင်နေစေချင်တယ်ဆိုရင် မနက်ခင်းအလင်းရောင်နဲ့အတူ နိုးထပြီးတာနဲ့ သင့်ရဲ့ ကိုယ်လက်သန့်စင်ဖို့၊ ရေချိုးဖို့၊ ခေါင်းလျှော်ဖို့ စသည်ဖြင့် ဆက်လုပ်သင့်ပါတယ်။

## ၃)တရားထိုင်ပါ။
နောက်တစ်ချက်ကတော့ တရားထိုင်ဖို့ပါ။ တရားထိုင်ခြင်းက သင့်စိတ်ကို တည်ငြိမ်စေပါတယ်။ စိတ်တည်ငြိမ်နေတဲ့အခါ တခြား စိတ်အနှောင့်အယှက်ဖြစ်မယ့်ကိစ္စတွေကို တော်တန်ရုံနဲ့ ဒေါသထွက်တာ၊ ပေါက်ကွဲတာတွေ မဖြစ်နိုင်တော့ပါဘူး။ အဲဒါကြောင့် တရားထိုင်ခြင်းက တစ်နေ့တာလုံး စိတ်ကြည်လင်စွာ ဖြတ်သန်းနိုင်ဖို့ လုပ်သင့်ပါတယ်။

## ၄)သန့်ရှင်းရေးလုပ်ပါ။
အိမ်မှာပဲဖြစ်ဖြစ်၊ အလုပ်ခွင်မှာပဲဖြစ်ဖြစ် မြင်သမျှ ရှုပ်ပွ၊ ပေညစ်နေရင် အလိုလိုကို စိတ်ရှုပ်ထွေးမှုဖြစ်စေပါတယ်။ အဲဒါကြောင့် ကိုယ့်ပတ်ဝန်းကျင်က ရှုပ်ပွနေသမျှကို စိတ်ကြည်နေတုန်းမှာ ရှင်းလင်းလိုက်ပါ။ အဲဒါမှ ထပ်ပြီး စိတ်ကြည်လင်နေစေမှာပါ။

## ၅) အပင်လေးတွေ ရေလောင်းပါ။
အပင်လေးတွေ စိုက်ခြင်းက လူကိုကျန်းမာစေနိုင်ပါတယ်။ အပင်လေးတွေ လန်းဆန်းလာတာမျိုး၊ ပန်းလေးတွေ ပွင့်လာတာမျိုး ၊ အသီးလေးတွေ သီးလာတာမျိုး၊ အရွက်လေးတွေ ဝေလာတာမျိုး စသည်ဖြင့် မြင်ရတဲ့အခါ ခံစားရတဲ့ခံစားမှုက အပင်စိုက်ဖူးသူမှ သိတာပါနော်။ အဲဒါကြောင့် အတတ်နိုင်ဆုံး အပင်လေးတွေ စိုက်ပါ။ ထိုအပင်လေးတွေကို မနက်ခင်းတိုင်းမှာ ရေလောင်း၊ ပေါင်းသင်၊ မြက်နုတ် စသည်ဖြင့် ပြုလုပ်ခြင်းက သင့်ကိုစိတ်ကြည်လင်လန်းဆန်းစေမှာပါ။

## ၆) လမ်းလျှောက်ထွက်ပါ။
မနက်စောစော လမ်းလျှောက်ထွက်ခြင်းက ကျန်းမာရေးနဲ့ ညီညွှတ်စေသလို လေကောင်းလေသန့်ရခြင်းကြောင့် စိတ်ကြည်လင်လန်းဆန်းစေပါတယ်။ သင့်မှာ မွေးထားတဲ့ခွေးလေးတွေရှိရင်လည်း သူတို့နဲ့အတူလမ်းလျှောက်ထွက်ခြင်း၊ ပြေးခြင်းက သင့်အတွက်လည်း အဖော်ရသလို၊ ကျန်းမာရေးအတွက်လည်း ကောင်းမွန်စေပါတယ်။ စိတ်ကိုလည်း လန်းဆန်းစေပါတယ်။

## ၇) ပြုံးရွှင်ရယ်မောပါ။
မနက်စောစောမှာကတည်းက စိတ်ရှုပ်စိတ်ညစ်စရာတွေနဲ့ ပြည့်နေရင် တစ်နေ့လုံး စိတ်ကြည်လင်လန်းဆန်းနိုင်မှာမဟုတ်တော့ပါဘူး။ အဲဒါကြောင့် မနက်ခင်းမှာ စိတ်ပျော်ရွှင်စရာတွေ တွေးပါ၊ ပြောပါ၊ ဖလှယ်ပါ။ ပြုံးရွှင်ရယ်မောပါ။ အဲဒါက သင့်ကို စိတ်ကြည်လင်စေနိုင်မှာပါ။

အလွယ်ဆုံးအချက်လေးတွေမို့ လိုက်လုပ်ကြည့်ပြီး စိတ်ကြည်လင်စေခြင်းဖြင့် တစ်နေ့တာလုံး ကောင်းမွန်စွာ ဖြတ်သန်းနိုင်ကြပါစေ။ 
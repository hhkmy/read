+++
date = "2025-09-04T01:28:20+06:30"
title = 'ကိုယ်ချင်းစာတတ်ပါစေ'
recorded = false
description = "ကိုယ်ချင်းစာစိတ်၏ အရေးပါမှုနှင့် လူ့လောကအပေါ် သက်ရောက်မှုအကြောင်း ရှင်းလင်းထားသော ဆောင်းပါးတစ်ပုဒ်"
categories = ["Lessons", "Social"]
tags = ["Compassion", "Human Relations", "Ego"]
slug = "compassion-and-humanity"
cover = ""
preview = ""
+++
ကိုယ်ချင်းစာခြင်းဆိုတာ ဘာလဲလို့ တွေးဖူးကြမယ်ထင်ပါတယ်။ ကိုယ်ချင်းစာစိတ်က လူတိုင်းမှာရှိသင့်ပါတယ်။ ကိုယ်ချင်းစာစိတ်အပြန်အလှန်ထားကြမှာသာလျှင် လူ့လောကကြီးမှာလည်း ဒီထက်ပိုသာယာမှာပါ။ လူတိုင်းက ကိုယ့်အတွက်၊ ကိုယ့်မိသားစုအတွက် ကိုယ့်အတ္တအတွက်ပဲကိုယ်ကြည့်နေရင်တော့ လူ့လောကကြီးက ဒီထက်အရုပ်ဆိုးသွားမှာအမှန်ပါပဲ။

## ကိုယ်ချင်းစာစိတ်ဆိုတာ…
ခဏလောက်မြင်ယောင်ကြည့်လိုက်ပါ……အခြားသူတစ်ယောက်က “ငါ့အတွက်….ငါရရင်ပြီးကော၊ ငါ့မိသားစုစားရရင်ပြီးကော” ဆိုပြီး သင့်မိသားစုကို ထိခိုက်အောင်လုပ်သွားခဲ့ရင် သင်ဘယ်လိုခံစားရမလဲ။ အဲဒီ့လိုခံစားချက်ကို ကိုယ်ကလုပ်ခဲ့ရင်ကော သူများဘယ်လိုခံစားရမလဲဆိုတာကို တွေးတတ်တာက ကိုယ်ချင်းစာစိတ်ပါ။ ကိုယ်က သူများကိုနာကျင်အောင်၊ ထိခိုက်အောင်မလုပ်မိခင် အရင်ဆုံးသူများဘက်ကကြိုတွေးပေးတတ်တာက ကိုယ်ချင်းစာစိတ်ပါပဲ။ (ကိုယ်မကြိုက်တဲ့ကိစ္စကို သူများမကြိုက်မှာကို ကြိုတွေးမိနေတာက ကိုယ်ချင်းစာစိတ်ပါ)

## ကိုယ်ချင်းစာစိတ်ရှားပါးလာတဲ့အခါ…
လူ့ရဲ့ပင်ကိုယ်သဘောကိုက အတ္တစိတ်တော့ အနည်းနဲ့အများရှိကြပါတယ်။ ဒါပေမယ့် ရှိသင့်တဲ့အတ္တစိတ်ထက် အတ္တစိတ်တွေများလာတဲ့အခါ ကိုယ်ချင်းစာစိတ်ရှားပါလာတတ်ပါတယ်။ ကိုယ်ချင်းစာစိတ်ရှားလာတဲ့အခါ လူတိုင်းလိုလိုက ကိုယ့်အတွက်နဲ့ သူတစ်ပါးထိခိုက်မှာကို မပူပန်တတ်တော့ပါဘူး။ အဲဒီ့အခါ တစ်ယောက်စကနေ တစ်မြို့၊ တစ်ပြည်လုံး ပျက်စီးဖို့သာရှိပါတော့တယ်။

## ကိုယ်ချင်းစာစိတ်ထားတတ်သူတွေများလာတဲ့အခါ
ကိုယ်နာကျင်သလို သူများနာကျင်မှာကို စိုးရိမ်တတ်သူတွေများလာတဲ့အခါ အချင်းချင်းနာကျင်အောင်မလုပ်ဖြစ်ကြတော့ပါဘူး။ ရုပ်ပိုင်းဆိုင်ရာအရကော စိတ်ပိုင်းဆိုင်ရာအရကောပေါ့။ အပြန်အလှန်ကိုယ်ချင်းစာရကောင်းမှန်းသိလာတော့ လူအချင်းချင်းငဲ့ညှာတတ်လာပါတယ်။ အဲလိုလူတွေများလာတဲ့အခါ လောကကြီးကပိုပြီးနေလို့ကောင်းသွားမှာပါ။ လူ့လောကကြီးက ပိုပြီးသာယာသွားမှာပါ။
အဲဒီ့တော့ လောကကြီးပိုပြီး နေပျော်စရာကောင်းဖို့နဲ့ ပိုပြီးအချင်းချင်းငဲ့ညှာတတ်လာဖို့ ကိုယ်တိုင်ကစပြီး ကိုယ်ချင်းစာတတ်တဲ့စိတ်လေးမွေးမြူသင့်ပါတယ်နော်။

နောင်အနာဂတ်ရဲ့မျိုးဆက်သစ်လေးတွေကိုလည်း ဖေဖေမေမေတို့က အချင်းချင်း ကိုယ်ချင်းစာတတ်လာအောင် သင်ကြားပေးဖို့လိုပါတယ်။ ခုချိန်ကစလို့ အသေးအဖွဲ ကိစ္စလေးတွေက စပြီး သူများစိတ်ထဲဝင်ခံစားပေးကြည့်လိုက်တော့နော်။
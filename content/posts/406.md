+++
date = "2025-09-16T04:28:50+06:30"
title = 'သဘောၤသီးစားသုံးခြင်းရဲ့ကျန်းမာရေးကောင်းကျိုး ၁၃ခု'
recorded = false
description = "သင်္ဘောသီး၏ကျန်းမာရေးအကျိုးကျေးဇူးများကိုဖော်ပြထားသောဆောင်းပါးဖြစ်ပြီး, အာဟာရနှင့်ကျန်းမာရေးအတွက်အထူးအကျိုးရှိသောအချက်များကိုဖော်ပြထားသည်။"
categories = ["Health", "Nutrition"]
tags = ["Papaya", "Health Benefits", "Nutrition", "Fruits"]
slug = "health-benefits-of-papaya"
cover = ""
preview = ""
+++
သင်္ဘောသီးက အတွင်းပိုင်းမှာ ဂျယ်လီကဲ့သို့အစေ့လေးတွေပါတဲ့ လိမ္မော်ရောင်ရှိတဲ့ အပူပိုင်းဒေသ အသီးတစ်မျိုး ဖြစ်ပါတယ်။ သူတို့မှာ မယုံနိုင်စရာကောင်းလောက်အောင် ကျန်းမာရေးအတွက်အကျိုးရှိပါတယ်။ အစာခြေစနစ်ကို ကောင်းမွန်စေဖို့ ၊ ခုခံအားကောင်းဖို့ ၊ ဝိတ်ကျစေဖို့၊ အမြင်အာရုံကောင်းစေဖို့နဲ့ ဖိစီးမှုတွေအတွက် ကောင်းမွန်ပါတယ်။ ဗီတာမင်နဲ့ သတ္တုဓာတ်တော်တော်များများလည်း ပါဝင်ပြီး အစွမ်းထက် antioxidants တွေနဲ့ အဆီ၊ ကယ်လိုရီနည်းပါးတဲ့အတွက် အာဟာရအတွက် အကောင်းဆုံးဖြစ်တဲ့အသီးဖြစ်ပါတယ်။ အရသာရှိပြီး အာဟာရပြည့်ဝတဲ့သင်္ဘောသီးရဲ့အကျိုးကျေးဇူးတွေကတော့ အောက်ပါအတိုင်းဖြစ်ပါတယ်။

## ၁) ခုခံအားကောင်းစေခြင်း
ဗီတာမင် စီပါဝင်လို့ ခုခံအားကောင်းစေပါတယ်။ သင်္ဘောသီးဖျော်ရည်တစ်ခွက်မှာ ၂၃၃ ရာခိုင်နှုန်းပါဝင်ပါတယ်။ အအေးမိခြင်း၊ တုတ်ကွေးဖြစ်ခြင်း၊ အခြားသောရောဂါတွေကို ကိုလည်း ကာကွယ်နိုင်ပါတယ်။

## ၂) ဇီဝဖြစ်စဉ်တွေကို မြင့်တင်ပေးနိုင်ခြင်း
ဇီဝကမ္မဖြစ်စဉ်တွေနှေးကွေးတဲ့အခါ ကျန်းမာရေးနဲ့ပတ်သက်တဲ့ရောဂါအများအပြားဖြစ်စေနိုင်ပါတယ်။ သင့်တော်တဲ့ဇီဝကမ္မဖြစ်စဉ်တွေလည်ပတ်ဖို့ ဗီတာမင်ဘီ ၊ အမျှင်ဓာတ်၊ မဂ္ဂနီဆီယမ် တို့ကို မှီခိုပါတယ်။ သင်္ဘောသီးမှာ ထိုဓာတ်တွေ ကြွယ်ဝစွာပါဝင်တဲ့အတွက် ဇီဝကမ္မဖြစ်စဉ်အတွက် ကူညီပေးနိုင်ပြီး စွမ်းအင်အဖြစ်ပြောင်းလဲပေးပါတယ်။

## ၃) အရေပြားကိုကြည်လင်စေခြင်း
သင်္ဘောသီးမှာ antioxidants တွေနဲ့ ဗီတာမင်အေ ၊ စီ များပြားစွာပါဝင်မှုကြောင့် သင့်အရေပြားမှာဖြစ်တတ်တဲ့ပြဿနာတေါကို ဖယ်ရှားဖို့ ကူညီပေးနိုင်ပါတယ်။ ကောလိပ်ဂျင်တိုးစေပြီး အရေပြားရဲ့အသွင်အပြင်ကို ငယ်ရွယ်နုပျိုစေပါတယ်။ အရေအကြောင်ေးတွနဲ့ စိတ်ဖိစီးမှုကြောင့် အိုင်မင်းရင့်ရော်ခြင်းကို ဖယ်ရှားနိုင်ပါတယ်။

## ၄) သင့်ရဲ့မျက်လုံးအတွက်ကောင်းမွန်စေခြင်း
မျက်လုံးအတွင်းတိမ်ဖြစ်ခြင်းကို ကာကွယ်ရန် အတွက်လိုအပ်တဲ့ဓာတ်တွေပေါများစွာပါဝင်ပါတယ်။ ညအချိန်အမြင်အာရုံဝေဝါးခြင်းတို့အတွက် သင်္ဘောသီးက အထူးကောင်းမွန်ပါတယ်။ ဗီတာမင်အေနဲ့ အစွမ်းထက် antioxidants တွေကြောင့် မျက်ကြည်လွှာကိုထိန်းသိမ်းပေးနိုင်ပြီး တစ်ရှုးတွေကို ပုံမှန်အလုပ်လုပ်ဖို့ ကူညီနိုင်ပါတယ်။

## ၅) ကိုလက်စထရော လျော့ကျဖို့ကူညီပေးနိုင်ခြင်း
soluble နဲ့ insoluble fiber အမျှင်ဓာတ် ၂မျိုးလုံးပါဝင်တဲ့အတွက် ကိုလက်စထရောကိုလျော့ကျစေနိုင်ပါတယ်။ LDL (bad) နဲ့ HDL (good) cholesterol ၂မျိုးလုံးကို ကျန်းမာရေးနဲ့ညီညွှတ်အောင်ထိန်းပေးနိုင်ပါတယ်။

## ၆) သွေးဖိအားကို လျော့ကျဖို့ကူညီပေးနိုင်ခြင်း
မဂ္ဂနီဆီယမ်နဲ့ ပိုတက်ဆီယမ် အပြည့်အဝပါဝင်မှုကြောင့် သွေးလွှတ်ကြောတွေကို ပြေလျော့စေနိုင်ပါတယ်။ သွေးလည်ပတ်မှုအားကောင်းစေနိုင်ပါတယ်။ သွေးခဲခြင်းကို တားဆီးပေးနိုင်ပြီး အညစ်အကြေးတွေကို ဖယ်ရှားဖို့ လုပ်ဆောင်နိုင်ပါတယ်။

## ၇) သွေးထဲကသကြားဓာတ်ကိုမျှတစေခြင်း
သင်္ဘောသီးက ချိုပြီး အရသာရှိပါတယ်။ သွေးထဲကသကြားပမာဏကို ထိန်းပေးနိုင်ပါတယ်။ ဆီးချိုဖြစ်စေနိုင်တဲ့အဆိပ်အတောက်တွေကို ဖယ်ရှားပေးနိုင်ပါတယ်။

## ၈) အဆီကျစေနိုင်ခြင်း
ဝိတ်ကျပြီး အဆီကျဖို့ဆိုတာ ခက်ခဲတဲ့အရာပါပဲ ၊ အဆီကျဖို့က ပိုအရေးကြီးပါတယ်။ သင်္ဘောသီးစားခြင်းက အဆီကင်းအောင် ကုသပေးနိုင်သလို သင့်ရဲ့ ပိုလျှံနေတဲ့အဆီတွေကို ဖယ်ရှားနိုင်ဖို့ အကောင်းဆုံးအသီးပါပဲ။

## ၉) အစာခြေစနစ်ကို ကောင်းမွန်စေခြင်း
အစာအိမ်နာခြင်းတွေကို ကုသနိုင်ပါတယ်။ အမျှင်ဓာတ်ကြွယ်ဝလို့ အစွမ်းထက် antioxidants တွေလည်း ပါဝင်တာကြောင့်ပါ။ ဗီတာမင်နဲ့ သတ္တုဓာတ်တွေက အညစ်အကြေးတွေကိုဖယ်ရှားဖို့ကူညီပေးပြီး အာဟာရစုပ်ယူမှုကိုလည်း ပုံမှန်ဖြစ်စေပါတယ်။

## ၁၀) သွေးမဆုံးမီဖြစ်ပွားတတ်သော လက္ခဏာတွေကိုလျော့ကျစေနိုင်ခြင်း
သွေးမဆုံးမီလက်က္ခဏာတွေကို ရှုပ်ထွေးပါတယ်။ ထိုပြဿနာကို သင်္ဘောသီးကဖြေရှင်းနိုင်ပါတယ်။ သွေးစီးဆင်းမှုကိုပုံမှန်ဖြစ်စေပြီး ရာသီလာစဉ် ကိုက်ခဲခြင်းများကိုသက်သာနိုင်ပါတယ်။

## ၁၁) ရောင်ကိုင်းခြင်းအတွက် သဘာဝဆေးဖြစ်ခြင်း
ဗီတာမင်စီ၊ choline, papain နဲ့ beta-carotene ဓာတ်တွေကို ရောင်ရမ်းခြင်းကို ကာကွယ်ပါတယ်။ နာတာရှည်ရောင်ရမ်းခြင်းနဲ့ ခန္ဓာကိုယ်တစ်ခုလုံးရဲ့ရောင်ရမ်းမှုတွေကို သက်သာစေနိုင်ပါတယ်။

## ၁၂) ရေဓာတ်ပြည့်ဝခြင်း
၈၀ရာခိုင်နှုန်းရေဓာတ်ပြည့်ဝခြင်းကြောင့် အရည်ရွှမ်းပြီး ချိုစိမ့်ပျော့ပျောင်းတဲ့အသီးပါ။ ရေဓာတ်ပြည့်ဝဖို့ ကူညီပါတယ်။ သင့်ခန္ဓာကိုယ်အလုပ်လုပ်ချိန်မှာ လိုအပ်တဲ့ရေဓာတ်ကိုဖြည့်ပေးနိုင်ပါတယ်။

## ၁၃) အယ်ကာလိုင်းပါသောအစာဖြစ်ခြင်း
အယ်ကာလိုင်းပါတဲ့အစားအစာက သင့်ခန္ဓာကိုယ်ကူးစက်ရောဂါတွေကနေ သက်သာစေနိုင်ပါတယ်။ သင့်စွမ်းအင်ပမာဏကို တိုးစေပါတယ်။ အစာခြေလွယ်ပြီး ပျော်ဝင်လွယ်တာကြောင့် အခြားရောဂါတွေနဲ့ မောပန်းနွမ်းနယ်မှုကို သက်သာစေနိုင်ပါတယ်။

https://www.healthyhubb.com/13-incredible-health-benefits-of-papaya/ လင့်မှဘာသာပြန်ဖော်ပြခြင်းဖြစ်ပါတယ်။ 
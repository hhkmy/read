+++
date = "2025-09-07T05:27:19+06:30"
title = 'ခေါင်းဆောင်ကောင်းနှင့်ခေါင်းဆောင်ညံ့တို့၏ကွာခြားချက် ၈ ချက်'
recorded = false
description = "ခေါင်းဆောင်ကောင်းနှင့်ခေါင်းဆောင်ညံ့တို့၏ကွာခြားချက် ၈ ချက်ကို ဖော်ပြထားသော ဆောင်းပါး"
categories = ["Leadership", "Self-Improvement", "Management"]
tags = ["Leadership", "Good Leaders", "Bad Leaders", "Self-Development"]
slug = "great-vs-bad-leaders-differences"
cover = ""
preview = ""
+++
ခေါင်းဆောင်ကောင်းနဲ့ ခေါင်းဆောင်ညံ့တို့ရဲ့ ကွားခြားချက် (၈) ချက်ကို ဖော်ပြပေးလိုက်ပါတယ်။ ကိုယ့်ရဲ့ အလုပ်ခွင်ထဲမှာဒီလို ခေါင်းဆောင်ကောင်းများနဲ့ တွေ့ နေရတယ်၊ တွေ့ခဲ့ဖူးတယ်ဆိုရင်သူတို့ကိုဒီပို့စ်အောက်မှာမန်းရှင်းခေါ်ပြီးမုန့်ကျွေးခိုင်းလိုက်ပါဦး ဟီးဟီး 

၁။ ခေါင်းဆောင်ကောင်းတွေက ကိုယ့်လက်အောက်ငယ်သားရဲ့ တိုးတက်နိုင်စွမ်းကို မြင်ပါတယ်၊ ဒီ့ထက် တိုးတက်လာဖို့ ကူညီဖေးမပေးကြတယ်။ ခေါင်းဆောင်ညံ့တွေကတော့ ကိုယ့်ဝန်ထမ်းရဲ့ အားနည်းချက်၊ အမှားတွေကိုသာ အမြဲရှာဖွေလေ့ရှိကြပါတယ်။ 

၂။ ခေါင်းဆောင်ကောင်းတွေမှာ အကောင်းမြင်စိတ်ရှိကြပါတယ်။ အခြားသူတွေကိုလဲ အမြဲအားပေးလှုံ့ဆော်လေ့ရှိပါတယ်။ ခေါင်းဆောင်ညံ့တွေကတော့ အဆိုးမြင်စိတ်ရှိသူတွေပါ။ မကောင်းမြင်တတ်ပြီး တစ်ခုခုဆို ကိုယ့်အဖွဲ့သားတွေကို အပြစ်တင်လေ့ရှိပါတယ်။ 

၃။ ခေါင်းဆောင်ကောင်းတွေက ဝန်ထမ်းကောင်းမှ လုပ်ငန်းကောင်းမယ်ဆိုတာကို သိရှိနားလည်ကြတယ်။ ဒီ့အတွက် ကောင်းမွန်တဲ့ဝန်ထမ်းတွေ၊ အရည်အချင်းပြည့်မှီတဲ့ ဝန်ထမ်းတွေဖြစ်လာဖို့ အလေးထားပါတယ်။ ခေါင်းဆောင်ညံ့တွေကတော့ ကိုယ့်လက်အောက်ငယ်သားရဲ့ တိုးတက်မှုကို မလိုလားဘူး။ လုပ်ငန်းအက ျိုးအမြတ်များဖို့ကိုသာ ရှေ့တန်းတင်သူတွေ ဖြစ်ပါတယ်။ 

၄။ ခေါင်းဆောင်ကောင်းဆိုတာ ကိုယ့်ဝန်ထမ်းနဲ့ အကိုက်ညီဆုံးဖြစ်မယ့် နေရာကိုပို့ပေးတယ်၊ လုပ်ဆောင်ခ ျက်တွေကောင်းမွန်လာဖို့ အခွင့်အလမ်းတွေ ဖန်တီးပေးတယ်။ ခေါင်းဆောင်ညံ့တွေကတော့ အခြားသူတွေကို အသုံးခ ျပြီး ကိုယ်က ျိုးရှာတယ်၊ ကိုယ့်ရဲ့အက ျိုးစီးပွားများပြားဖို့အတွက် လက်အောက်ငယ်သားတွေကို အသုံးချသူတွေဖြစ်ပါတယ်။ 

၅။ ခေါင်းဆောင်ကောင်းတွေက ဝန်းထမ်းတွေရဲ့ အသံကို နားထောင်တယ်။ ကိုယ့်လက်အောက်ငယ်သားတွေ ဘာဖြစ်ချင်လဲ၊ သူတို့ရဲ့ ဆန္ဒကို အလေးထားတယ်၊ ပွင့်ပွင့်လင်းလင်းပြောဆိုခွင့် ပြုပါတယ်။ ခေါင်းဆောင်ညံ့တွေကတော့ ပွင့်လင်းမြင်သာမှုမရှိပါဘူး။ ဆရာအလုပ်ခံရမှာမကြိုက်ဘူး၊ ကိုယ်ကပဲ အပေါ်စီးကနေချင်တယ်။ ကိုယ်ဖြစ်ချင်တာပဲ ကိုယ်လုပ်တတ်သူတွေပါ။ 

၆။ ခေါင်းဆောင်ကောင်းတွေက ပြောင်းလဲမှုရှိမှ တိုးတက်မယ်ဆိုတာကို နားလည်ကြတယ်။ ဒီ့အတွက် အကြံဉာဏ်အသစ်တွေ၊ အတွေးအခေါ်အသစ်တွေကို အားပေးတယ်။ ခေါင်းဆောင်ညံ့တွေကတော့ ပြောင်းလဲမှုလုပ်ရမှာကို ကြောက်တယ်၊ စွန့်စားမှုမလုပ်ရဲသူတွေ ဖြစ်ပါတယ်။ 

၇။ ခေါင်းဆောင်ကောင်းတွေက လူတစ်ယောက်ရဲ့ လုပ်နိုင်စွမ်းမှာ ကန့်သတ်ချက်ရှိတယ်ဆိုတာကို သိတဲ့အတွက် သင့်တော်တဲ့သူတွေကို သင့်တော်တဲ့တာဝန်တွေ ခွဲဝေပေးပါတယ်။ ခေါင်းဆောင်ညံ့တွေကတော့ အရာရာကို ကိုယ်တိုင်ပဲ စီမံချင်ကြပါတယ်။ ဆုံးဖြတ်ချက်အကုန်လုံးကို ကိုယ့်လက်ထဲမှာပဲ ဆုပ်ကိုင်ထားချင်ကြပါတယ်။ 

၈။ ခေါင်းဆောင်ကောင်တွေက တော်တဲ့သူ၊ အရည်အချင်းရှိတဲ့သူကို ချီးမြှောက်ဖို့ ဝန်မလေးကြဘူး။ ဝန်ထမ်းတွေရဲ့ ကြိုးစားအားထုတ်မှုကို အသိအမှတ်ပြုသူတွေဖြစ်တယ်။ ခေါင်းဆောင်ညံ့တွေမှာတာ့ ဘယ်ဝန်ထမ်းမျိုးမဆို ပြန်အစားထိုးလို့ရတယ်ဆိုတဲ့ အတွေးမျိုးရှိပါတယ်။ ဒါကြောင့် ဝန်ထမ်းတွေကို တန်ဖိုထားလေ့မရှိပါဘူး။ ? ( BaWa101 ) Translated from Original Article “8 big differences between great leaders and bad leaders,” lifehack.org Photo Credit: lifehack.org
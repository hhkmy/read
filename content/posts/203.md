+++
date = "2025-09-04T04:59:01+06:30"
title = 'ဦးနှောက်မှတ်ဉာဏ်ကောင်းစေရန် အထောက်အကူပြုမည့်အရာများ'
recorded = false
description = "ဦးနှောက်မှတ်ဉာဏ်ကောင်းစေရန် အထောက်အကူပြုနည်းလမ်းများကို ဖော်ပြထားသော ဆောင်းပါး"
categories = ["Health", "Brain Development"]
tags = ["Memory Improvement", "Health Tips", "Brain Focus"]
slug = "brain-memory-improvement-tips"
cover = ""
preview = ""
+++
## ၁) အလုပ်တစ်မျိုးတည်းကို ပြီးဆုံးအောင် အာရုံစိုက်ပါ။
တစ်ခုပြီးမှ တစ်ခုလုပ်ပါ။ အလုပ်တွေအမျိုးမျိုးကို တစ်ပြိုင်တည်းပြုလုပ်ခြင်းကြောင့် သင့်ဦးနှောက်က အလုပ်တွေအားလုံးကို အပြည့်အဝအာရုံစိုက်ဖို့မဖြစ်နိုင်ပါဘူး။ တစ်ချိန်တည်းမှာ တစ်မျိုးတည်းကို အာရုံစိုက်ခြင်းအစား အများကြီးစုပြုံပြီးလုပ်ခြင်းဟာ သင့်ဦးနှောက်မှ အာရုံစိုက်မှုအနည်းငယ်ပဲပေးနိုင်ပါတယ်။ တစ်ပြိုင်တည်းအလုပ်တွေမျိုးစုံလုပ်ခြင်းက သင့်ရဲ့အာရုံစိုက်နိုင်စွမ်းကို လျော့နည်းစေနိုင်ပါတယ်။ သင့်ရဲ့ဦးနှောက်က အာရုံကြောဆိုင်ရာအရင်းအမြစ်တွေကို လျော့ပါးစေတယ်။ ဦးနှောက်ကို ပင်ပန်းစေပါတယ်။ အဲဒါကြောင့် သင့်မှာ စိတ်ဖိစီးမှုတွေ တိုးလာနိုင်တဲ့အပြင် သင့်ရဲ့အလုပ်တွေလည်း ပြီးနိုင်မှာမဟုတ်ပါဘူး။ လုပ်နေတဲ့အလုပ်နဲ့ပတ်သက်ပြီး ပိုပြီးမှတ်မိစေချင်တယ်၊ ပိုပြီး လျင်မြန်စွာပြီးဆုံးချင်တယ်ဆိုရင် အလုပ်တစ်မျိုးတည်းကိုသာ ပြီးဆုံးအောင် အာရုံစိုက်လိုက်ပါ။ တစ်ခုပြီးမှ တစ်ခုလုပ်တာ သင့်ရဲ့ ဦးနှောက်မှတ်ဉာဏ်လည်း တိုးစေနိုင်ပါတယ်။ 

## ၂) စာဖတ်ပါ။
စာဖတ်ခြင်းက သင့်ရဲ့ စိတ်ပိုင်းဆိုင်ရာကို တက်ကြွစေနိုင်ပါတယ်။ ဉာဏ်ထက်မြက်စေနိုင်ပါတယ်။ လေ့လာတွေ့ရှိချက်များအရ စာဖတ်ခြင်းက ဦးနှောက်ထဲကအာရုံကြော နဲ့ဆိုင်သော တစ်ရှူးအဖြူရောင်လေးတွေကို အသစ်ထပ်မံဖြစ်ပေါ်စေတဲ့အတွက် အာရုံကြောဆိုင်ရာဆက်သွယ်မှုတွေကို ပိုပြီးကျယ်ပြန့်လာစေနိုင်ပါတယ်။ အဲဒါကြောင့် ဦးနှောက်က သတင်းအချက်အလက်လက်ခံခြင်းကို ပိုပြီး အစွမ်းထက်လာစေအောင် ကူညီပေးနိုင်ပါတယ်။ 

## ၃) တရားထိုင်ပါ။
မကြာသေးမီက တွေ့ရှိချက်များအရ တရားထိုင်ခြင်းက စိတ်ဖိစီးမှုများကို သက်သာစေနိုင်ပါတယ်။ သင့်ရဲ့ဦးနှောက်ကို အမှန်တကယ်ကို ပြောင်းလဲသွားစေနိုင်ပါတယ်။ တရားထိုင်ခြင်းကို အရေးတယူပြုလုပ်ခြင်းရဲ့အကျိုးကတော့ သင့်ဦးနှောက်ကို မတူညီတဲ့ပြောင်းလဲမှုတွေဖြစ်လာနိုင်စေပါတယ်။ 

## ၄) အလေးမပါ။
တစ်ပတ်မှာ နှစ်ကြိမ်ခန့် အလေးမခြင်းက သင့်ခန္ဓာကိုယ်မှ သံဓာတ်ကို စုပ်ယူနိုင်ပြီး သင့်ရဲ့ဦးနှောက်မှလုပ်ဆောင်ချက်တွေကို ပိုမိုကောင်းမွန်လာစေနိုင်ပါတယ်။ အသက်အရွယ်ကြီးရင့်လာတဲ့အချိန်မှာ သူငယ်ပြန်ခြင်းကို ကာကွယ်ပေးနိုင်ပါတယ်။ 

## ၅) အခြားဘာသာစကားတစ်မျိုးမျိုးကို သင်ယူပါ။
လေ့လာတွေ့ရှိချက်များမှာ ဘာသာစကားနှစ်မျိုးထက်မက တတ်ကျွမ်းသူများဟာ ပိုပြီးတော့ အကျိုးများတာကို တွေ့ရှိခဲ့ပါတယ်။ ဘာကြောင့်လဲဆိုတော့ သူတို့ရဲ့လုပ်ဆောင်ချက်တွေပြီးမြောက်ဖို့အတွက် ဦးနှောက်ကို အသုံးပြုတာနည်းသောကြောင့် ဦးနှောက်ပျက်စီးမှုကို ကာကွယ်ကူညီပေးနိုင်ပါတယ်။ 

## ၆) စစ်တုရင်ကစားပါ။
စစ်တုရင်ကစားခြင်းက ကစားရာမှာ ဆုံးဖြတ်ချက်ချနိုင်ဖို့အတွက် ဦးနှောက်နှစ်ဖက်စလုံးကို အသုံးပြု ရတဲ့အတွက် အခြားသူများထက်ကို မှတ်ဉာဏ်တိုးစေနိုင်ပါတယ်။ စစ်တုရင်ကစားခြင်းကိုကျွမ်းကျင်သူတွေက အချိန်တိုတိုနဲ့အနိုင်ယူနိုင်တဲ့အတွက် ဦးနှောက်ရဲ့စွမ်းရည်ကို သင်တွေ့မြင်နိုင်မှာပါ။ မှတ်ဉာဏ်ကောင်းဖို့အတွက် ကစားသင့်တဲ့ကစားနည်းတစ်ခုဖြစ်ပြီး ကစားနေတဲ့အချိန်ခဏလေးမှာတင် ဖြစ်နိုင်တာတွေ၊ ပြောင်းလဲနိုင်တာတွေကို တစ်ပြိုင်တည်း တွေးတောစဉ်းစားနိုင်လာတဲ့အကျင့်ကို ရစေပါတယ်။ 

## ၇) အစာစားတဲ့အခါ တူဖြင့် စားပါ။
အစာစားတဲ့အခါ တူဖြင့် စားခြင်းက သင့်ရဲ့စိတ်ကို ပိုပြီး သတိထားနိုင်လာအောင် တွန်းအားပေးပါတယ်။ အဲဒါက သင့်ရဲ့ဦးနှောက် နိုးကြားဖို့ ကူညီရုံသာမက သင်အစာကြေဖို့ အထောက်အကူပြုသလို ကယ်လိုရီအစားများခြင်းကိုလည်း လျော့ကျစေနိုင်ပါတယ်။ 

## ၈) အကောင်းဘက်ကတွေးပါ။
အကောင်းဘက်ကတွေးခြင်းက သင့်ရဲ့ဦးနှောက်ကို အားပြန်ပြည့်စေနိုင်ပါတယ်။ သင့်ရဲ့အတွေးတွေကို သတိထားပြီး အကောင်းဘက်ကိုရောက်အောင် ပြောင်းလဲတွေးခေါ်ကြည့်တတ်တဲ့အကျင့်ကိုပြုလုပ်ခြင်းက စိုးရိမ်ကြောင့်ကြခြင်းတွေကို လျော့နည်းစေပြီး စွမ်းအင်တွေတိုးစေပါတယ်။ ပိုပြီးလည်း ပျော်ရွှင်လာနိုင်ပါတယ်။ အဲဒီ့အတွက် သင့်ရဲ့ဦးနှောက်ကလည်း လန်းဆန်းလာပါလိမ့်မယ်။ 

## ၉) ကခုန်ပါ။
ကခုန်ခြင်းဟာ ရုပ်ပိုင်းဆိုင်ရာဆောင်ရွက်ချက်များနှင့် လူမှုရေးပိုင်းဆိုင်ရာဆောင်ရွက်ချက်များမှ အသိအမြင်တွေကို ပေါင်းစပ်ပေးနိုင်တဲ့အတွက် ဦးနှောက်ရဲ့လုပ်ဆောင်ချက်စွမ်းရည်တွေတိုးတက်လာနိုင်တယ်လို့ လေ့လာတွေ့ရှိခဲ့ပါတယ်။ 

## ၁၀) အိပ်ရေးဝအောင် အိပ်စက်ပါ။
အိပ်ရေးပျက်ခြင်းက ဖျားနာခြင်း၊ နှလုံးရောဂါဖြစ်ခြင်း၊ ဆီးချိုရောဂါဖြစ်ခြင်း၊ စိ တ်ဓာတ်ကျခြင်းနဲ့ ရောဂါပေါင်းစုံဖြစ်ပွားစေနိုင်ပါတယ်။ သင့်ရဲ့မှတ်ဉာဏ်နဲ့ အတွေးအခေါ်ပေါ်မှာလည်း အများကြီး ဆိုးကျိုးဖြစ်နိင်ပါတယ်။ ကောင်းစွာမအိပ်စက်ခြင်းက သင့်ဦးနှောက်မှ အာရုံကြောတွေရဲ့လုပ်ဆောင်ချက်တွေကို ဖျက်ဆီးနိုင်ပါတယ်။
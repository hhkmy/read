+++
date = "2025-09-16T03:09:36+06:30"
title = 'သက်ကြီးရွယ်အိုတွေအတွက် စားသုံးသင့်တဲ့အဓိက အစားအစာ ၁၀မျိုး'
recorded = false
description = "သက်ကြီးရွယ်အိုများအတွက် အာဟာရဓာတ်များပြားစွာပါဝင်သည့် အစားအစာ ၁၀ မျိုးအကြောင်း ဖော်ပြထားပါသည်။"
categories = ["Health", "Food"]
tags = ["Nutrition", "Elderly", "Healthy Eating"]
slug = "10-important-foods-for-elderly"
cover = ""
preview = ""
+++
အောက်မှာဖော်ပြပေးထားတဲ့အစားအစာ ၁၀မျိုးက လူကြီးတွေအတွက် အထူးကောင်းမွန်တဲ့အာဟာရဓာတ်တွေများပြားစွာပါဝင်ပါတယ်။ အိုမင်းရင့်ရော်ခြင်းနဲ့ အသက်အရွယ်ကြီးရင့်မှုကြောင့်ဖြစ်လာနိုင်တဲ့ ရောဂါအမျိုးမျိုးရဲ့အန္တရာယ်ကနေ ကာကွယ်ဖို့ အထောက်အကူဖြစ်စေနိုင်ပါတယ်။

## ၁) အုတ်ဂျုံမှုန့်
- ပျော်ဝင်လွယ်သော အမျှင်ဓာတ်များပြားစွာပါဝင်ပါတယ်။ သွေးထဲကိုလက်စထရောဓာတ်ကိုလျော့ကျစေဖို့ ကူညီပေးနိုင်ပြီး နှလုံးရောဂါနဲ့လေဖြတ်ခြင်းကို အန္တရာယ်ကို လျော့ကျစေနိုင်ပါတယ်။

## ၂) ဥအမျိုးမျိုး
- ကြက်ဥမှာ ဗီတာမင်ဒီကဲ့သို့ ဗီတာမင်ဓာတ်နဲ့သတ္တုဓာတ် ၁၃မျိုးခန့်ပါဝင်ပါတယ်။ ဗီတာမင်ဒီက အရိုးကျန်းမာရေးအတွက် ကောင်းမွန်စေတဲ့ကယ်လဆီယမ်ဓာတ်ကို စုပ်ယူဖို့အားကောင်းစေပါတယ်။ Lutein နဲ့ zeaxanthin ဓာတ်တွေက ကြက်ဥအကာမှာပါဝင်ပါတယ်။ ထိုဓာတ်တွေက မျက်စိတိမ်စွဲရောဂါတွေနဲ့ အသက်အရွယ်ကြီးရင့်လာမှုကြောင့် အမြင်အာရုံပျက်စီးတဲ့ရောဂါမျိုးကို ဖြစ်ပွားမှုအန္တရာယ်ကိုလျော့ကျစေနိုင်ပါတယ်။

## ၃) ဒိန်ချဉ်
- ဒိန်ချဉ်မှာ ကယ်လဆီယမ်ဓာတ်ကြွယ်ဝပါတယ်။ အသက်အရွယ်ကြီးရင့်လာတဲ့အခါ အရိုးသန်မာမှုအားနည်းလာပြီး အရိုးပွရောဂါကဲ့သို့ရောဂါမျိုးကို ကာကွယ်ဖို့အတွက် ကယ်လဆီယမ်ဓာတ်လိုအပ်ပါတယ်။ ဒိန်ချဉ်က အစာခြေစနစ်ကိုလည်း ကောင်းမွန်ဖို့ကူညီပေးနိုင်ပါတယ်။

## ၄) ဘလူးဘယ်ရီသီးများ
- ဘလူးဘယ်ရီသီးက ကျန်းမာရေးအတွက် အထူးကောင်းမွန်စေတဲ့အသီးအနှံဖြစ်ပြီး antioxidants တွေအများအပြားပါဝင်ပါတယ်။ အိုမင်းရင့်ရော်ခြင်းနဲ့ အယ်ဇိုင်းမားရောဂါကို သက်သာစေနိုင်ပြီး မှတ်ဉာဏ်တိုးစေဖို့ အထောက်အကူဖြစ်စေနိုင်ပါတယ်။

## ၅) ပန်းသီး
- ပန်းသီးမှာ ပါဝင်တဲ့ pectin ဓာတ်က ခန္ဓာကိုယ်ကို galacturonic acid များထုတ်ပေးပါတယ်။ ဆီးချိုရောဂါကိုထိန်းသိမ်းဖို့ ကူညီပေးနိုင်ပါတယ်။

## ၆) ငါး
- မက်ကရယ်၊ ဆော်လမွန်၊ ဆာဒင်း၊ ထရောက်၊ တူနာငါး စတဲ့ငါးများက အဆီဓာတ်နည်းပါးပြီး ပရိုတင်းဓာတ်များပြားစွာပါဝင်ပါတယ်။ အဆီများတဲ့ငါးများကို တစ်ပတ်မှာ ၂ကြိမ်ခန့်စားသုံးခြင်းကလည်း နှလုံးကျန်းမာရေးကောင်းမွန်စေနိုင်ပါတယ်။

## ၇) ကြက်သား
- ကြက်သားက ပရိုတင်းဓာတ်များပြားစွာပါဝင်ပြီး အခြားသောအသားတွေထက် အဆီနည်းပါးပါတယ်။ niacin နဲ့ selenium ဓာတ်တွေပါဝင်ပါတယ်။ ထိုဓာတ်တွေက ကင်ဆာကို တိုက်ဖျက်နိုင်တဲ့အစွမ်းသတ္တိရှိပါတယ်။

## ၈) ပန်းပွင့်စိမ်း
- ပန်းပွင့်စိမ်းမှာ ဗီတာမင် စီ၊ ကေ၊ အီးနဲ့ ဘီ၊ ကယ်လဆီယမ်နဲ့ သံဓာတ်ပါဝင်ပါတယ်။ ကင်ဆာကိုကာကွယ်နိုင်တယ်လို့လေ့လာတွေ့ရှိခဲ့ပြီး နှလုံးရောဂါနဲ့ လေဖြတ်ခြင်း၊ အသက်အရွယ်ကြောင့် အမြင်အာရုံပျက်စီးခြင်းကို ကာကွယ်ပေးနိုင်ပါတယ်။

## ၉) ကန်စွန်းဥ နဲ့ သခွားမွှေး (squash)
- ကန်စွန်းဥမှာ ဘီတာကရိုတင်းနဲ့ဗီတာမင်စီ၊ အီး ပါဝင်တဲ့အတွက် အရေပြား၊ ဆံပင်နဲ့ အမြင်အာရုံကျန်းမာရေးကို ကောင်းမွန်စေပါတယ်။

## ၁၀) ဆန်
- ကာဗွန်ဟိုက်ဒရိတ်ကဲ့သို့ အစာခြေနှေးစေပြီး ခန္ဓာကိုယ်ကို စွမ်းအင်တွေကြာရှည်စွာထုတ်ပေးနိုင်ပါတယ်။ ဆိုဒီယမ်နည်းပါးပြီး ပိုတက်ဆီယမ်၊ ဗီတာမင်ဘီ၊ thiamin နဲ့ niacin ဓာတ်တွေပါဝင်ပါတယ်။ ကိုလက်စထရောကင်းစင်ပါတယ်။

https://www.homeinstead.ie/blog/waterford/2017/01/09/10-especially-important-foods-for-older-people လင့်မှဘာသာပြန်ဖော်ပြခြင်းဖြစ်ပါတယ်။
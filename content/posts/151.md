+++
date = "2025-09-03T00:25:09+06:30"
title = 'အစာစားပြီးနောက်မလုပ်သင့်တဲ့အရာများ'
recorded = false
description = "အစာစားပြီးနောက် မလုပ်သင့်တဲ့အရာများအကြောင်းကို အချက် ၁၀ ချက်ဖြင့် ဖော်ပြထားသော ဆောင်းပါးဖြစ်သည်။"
categories = ["Health", "Daily Life Tips"]
tags = ["Health", "Food", "Daily Habits"]
slug = "dos-and-donts-after-eating"
cover = ""
preview = ""
+++
ထမင်းစားပြီးနောက် ကျွန်တော်တို့ပုံမှန်လိုလုပ်နေတဲ့တစ်ချို့အရာတွေက သင့်ရဲ့ယေဘုယျကျန်းမာရေးကို ထိခိုက်နိုင်တယ်ဆိုတာ သင်သိပါသလား။

## ၁) ဆေးလိပ်သောက်ခြင်း
အစာစားပြီးတိုင်း ဆေးလိပ်တစ်လိပ်သောက်ခြင်းက ဆေးလိပ် ၁၀လိပ်သောက်ခြင်းနဲ့ညီမျှပါတယ်။ အဲဒါက သင့်ကိုအူမကြီးကင်ဆာနဲ့ အဆုတ်ကင်ဆာဖြစ်ပွားမှုကို မြင့်တက်စေနိုင်ပါတယ်။ အကြံပေးချင်တာကတော့ အစာစားပြီးတိုင်းဆေးလိပ်မသောက်သင့်ပါဘူး။

## ၂) အိပ်စက်ခြင်း
အိပ်စက်ခြင်းက ကျွန်တော်တို့ရဲ့နေ့စဉ်ဘဝအတွက် မဖြစ်မနေလိုအပ်တဲ့အကျင့်တစ်ခုပါပဲ။ ဒါပေမယ့် အစာစားပြီးပြီးချင်း အိပ်စက်တာကတော့ သင့်ကို ဖောသွပ်စေခြင်း၊ သက်တောင့်သက်တာမရှိခြင်း၊ ပုံမှန်မဟုတ်တဲ့အိပ်စက်ခြင်းတို့ကို ဖြစ်စေပါတယ်။ အဲဒါကြောင့် အစာစားပြီးနောက်မှာ ချက်ချင်းအိပ်စက်တာမျိုးမလုပ်ဘဲ အခြားလှုပ်ရှားမှုတစ်ခုခုကို လုပ်ဆောင်သင့်ပါတယ်။

## ၃) လက်ဖက်ရည် ဒါမှမဟုတ် ကော်ဖီသောက်ခြင်း
ထိုအရာ၂ခုစလုံးက အကန့်အသတ်နဲ့ သောက်သုံးတာပဲ ကောင်းပါတယ်။ ဘယ်အရာမဆို အလွန်အကျွံ့ဖြစ်ရင် အန္တရာယ်ဖြစ်နိုင်တာ သိပြီးသားဖြစ်မှာပါ။ အဲဒါကြောင့် သင့်ရဲ့အာဟာရဓာတ်တွေ မကုန်ဆုံးရအောင် အစာစားပြီးတစ်နာရီခန့်ခြားပြီးမှ လက်ဖက်ရည်၊ ကော်ဖီသောက်တာမျိုးလုပ်သင့်ပါတယ်။

## ၄) ရေချိုးခြင်း
အစာစားပြီးနောက် ရေချိုးခြင်းက သင့်အစာအိမ်မှတစ်ပါး အခြားသောခန္ဓာကိုယ်အစိတ်အပိုင်းတွေသို့ သွေးစီးဆင်းမှုကိုပုံမှန်ထက် မြန်လာစေနိုင်ပါတယ်။ အဲဒါက အစာမကြေဖြစ်ခြင်းနဲ့ အစာချေစနစ်ဆိုင်ရာ
ပြဿနာတွေဖြစ်လာနိုင်ပါတယ်။ အဲဒါကြောင့်အစာစားပြီး မိနစ် ၃၀ခန့်စောင့်ပြီးမှ ရေချိုးတာပိုကောင်းပါတယ်။

## ၅) အသီးများစားခြင်း
အသီးတွေက အစာခြေစနစ်ကိုကောင်းမွန်စေဖို့ အင်ဇိုင်းတွေအများကြီးလိုအပ်ပါတယ်။ အဲဒါကြောင့်အစာစားပြီးအသီးများစားသုံးခြင်းက အစာမကြေခြင်း၊ လေပွခြင်း၊ ရင်ပူုခြင်းများကို ဖြစ်ပေါ်စေတတ်ပါတယ်။

## ၆) ခါးပတ်လျော့ခြင်း
လူတော်တော်များများက အကြံပေးတတ်တာတော့ အစားစားနေစဉ်နဲ့ စားပြီးတဲ့နောက် ခါးပတ်ကို မလျော့သင့်ပါဘူး။ ဘာလို့လဲဆိုတော့ အဲဒါက အစာကိုလိုတာထက်ပိုပြီး စားမိစေတတ်ပါတယ်။ အဲဒါက ခဏလေးဖြစ်ပေမယ့် ဆိုးဝါးစေပါတယ်။

## ၇) ရေခဲရေသောက်ခြင်း
အစာစားပြီးတဲ့နောက် ချက်ချင်းဆိုသလို ရေခဲရေသောက်ခြင်းကို မလုပ်သင့်ပါဘူး။ ရေခဲရေက အစာမကြေစေပါဘူး၊ အဲဒါကအစာတွေကို စုခဲသွားစေပြီး ဝမ်းချုပ်ခြင်းကိုဖြစ်စေတတ်ပါတယ်။

## ၈) လမ်းလျှောက်ခြင်း
လူတော်တော်များများက ပြောတတ်ကြပါတယ်၊ အစာစားပြီးနောက် အလုပ်သင့်ဆုံးတစ်ခုက လမ်းလျှောက်ဖို့ပြောတတ်တာပါ။ ဒါပေမယ့် လေ့လာသူတွေပြောတာကတော့ အစာစားပြီး မိနစ် ၃၀ခန့်ကို လမ်းမလျှောက်ဘဲနေသင့်ပါတယ်တဲ့။ အစာစားပြီးနောက် လမ်းလျှောက်တာက အက်ဆစ်ဓာတ်တွေပျံ့နှံ့စေပြီး အစာမချေနိုင်တော့ပါဘူး။

## ၉) GYM ဆော့ခြင်း
GYM ဆော့ခြင်း၊ အားကစားလုပ်ခြင်းက သင့်ရဲ့ခန္ဓာကိုယ်ကို ကြည့်ကောင်းစေပြီး ချီးကျုးချင်စရာကောင်းစေပါတယ်။ ဒါပေမယ့် အစာစားပြီးသည့်နောက်မှာတော့ အားကစားကိုပြင်းထန်စွာလုပ်ခြင်းနဲ့ GYM ဆော့ခြင်းက လုံးဝကိုမကောင်းပါဘူး။ သင့်ရဲ့အစာအိမ်က အစာစားပြီးနောက်မှာ အစာတွေကိုချေဖျက်ဖို့ အနားပေးသင့်တာကြောင့်ပါ။

## ၁၀) သွားတိုက်ခြင်း
ပုံမှန်အားဖြင့် လူတွေပြောတတ်ကြတာက အစာစားပြီးနောက် သွားတိုက်ဖို့က အရမ်းအရေးကြီးပါတယ်လို့ပါ။ အဲဒါက သွားကျန်းမာရေးအတွက်တော့ ဟုတ်ပါတယ်။ ဒါပေမယ့် အစာစားပြီးချိန်မှာတော့ မလုပ်သင့်ပါဘူး။ အစာစားပြီးနောက်မှာတော့ မိနစ်၃၀ခန့်စောင့်ပြီးမှ သွားတိုက်ခြင်းက ကျန်းမာရေးအတွက်ပိုကောင်းစေပါတယ်။

အထက်ပါအချက် ၁၀ချက်ထဲက အစာစားပြီးတိုင်းသင်လုပ်မိနေတဲ့အချက်လေးတွေရှိရင် မှတ်ထားပြီး မလုပ်မိအောင် ရှောင်ကျဉ်သင့်ပါတယ်နော်။

DEMIC page မှ Video file ကို ဘာသာပြန်ဖော်ပြထားပါတယ်။
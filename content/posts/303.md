+++
date = "2025-09-07T07:14:05+06:30"
title = 'Interview မသွားခင်သိထားရမည့် မေးခွန်း ၁၀ ခု၏ အဖြေများ'
recorded = false
description = "အင်တာဗျူးမသွားခင် ကြိုတင်ပြင်ဆင်ထားသင့်တဲ့ မေးခွန်း ၁၀ ခုနှင့် အဖြေများကို ဖော်ပြထားသည်။"
categories = ["career", "interview", "self-improvement"]
tags = ["interview tips", "job preparation", "career advice"]
slug = "interview-questions-and-answers"
cover = ""
preview = ""
+++
အလုပ်တစ်ခုရဖို့အတွက် အရေးကြီးဆုံးက အင်တာဗျူးမှာ စကားပြောခြင်းပါ။ အင်တာဗျူးအောင်ရင် အလုပ်ရဖို့သေချာနေပြီမဟုတ်လား ။ အဲဒါကြောင့် ကိုယ်ကလည်း စိတ်ပါဝင်စားပြီး အလုပ်ရချင်တဲ့ ကုမ္ပဏီမှာ အလုပ်ဝင်ချင်တယ်ဆိုရင် ထိုကုမ္ပဏီက ခေါ်တဲ့အင်တာဗျူးကို ကောင်းမွန်စွာဖြေဆိုနိုင်ဖို့လိုပါတယ်။ အဲဒါကြောင့် အလုပ် အင်တာဗျူးမသွားခင် ကြိုတင်ပြီး ခန့်မှန်းလို့ ပြင်ဆင်ထားနိုင်တဲ့မေးခွန်း၁၀ခုရဲ့အဖြေလေးတွေကို ဖတ်ကြည့်လိုက်ပါ။

## ၁) သင့်မိသားစုအကြောင်း အကျဉ်းချုပ်ကို ပြောတတ်ပါစေ။
တော်တေ်ာများများက တွေ့တာနဲ့ နာမည်လေးမိတ်ဆက်ပေးပါအုံး။ ဘယ်မှာနေလဲ ၊ မိဘတွေ၊ မောင်နှမတွေ စသည်ဖြင့် မိတ်ဆက်တတ်တာမို့ အကြောင်းအရာလည်း စုံပြီး အကျဉ်းချုပ်လည်း ဖြစ်အောင် သင့်မှတ်စုမှ အဖြေကို ကြိုတင်ချရေးထားသင့်ပါတယ်။ ဥပမာ။ နာမည်၊ နေရပ်လိပ်စာ၊ မိဘ၊ လက်ရှိအလုပ်ရှိမရှိ၊ မောင်နှမ၊ ဒီအလုပ်ကိုဘာလို့လုပ်ချင်ရတာလဲ စသည်ဖြင့်ပေါ့။

## ၂) အရင်အလုပ်အကြောင်း ခြုံငုံမိအောင် ပြန်ရေးထားပါ။
အရင်ကကော ဘာလုပ်ဖူးလဲ၊ ဒါမှမဟုတ် ခုလက်ရှိအလုပ်ရှိလား။ ဘာအလုပ်လဲဆိုတာက အင်တာဗျူးတဲ့သူတိုင်း မေးတတ်တဲ့မေးခွန်းတွေထဲမှာပါတတ်ပါတယ်။ အဲဒါကြောင့် အရင်က ကိုယ်လုပ်ခဲ့ဖူးတဲ့အလုပ်အတွေ့အကြုံ၊ ခုလက်ရှိအင်တာဗျူးနေတဲအလုပ်နဲ့ position တူတာမျိုးဆိုရင်လည်း တူတဲ့အကြောင်း၊ အဓိကက ဘာတွေလုပ်ရသလဲ…ဆိုတဲ့ လုပ်ငန်းဆောင်တာတွေကို အင်တာဗျူးအခန်းထဲရောက်မှ မေ့မသွားရအောင် အဖြေကို တန်းစီပြီး ချရေးထားပါ ။

## ၃) ဒီကုမ္ပဏီအကြောင်းသိအောင်လုပ်ထားပြီး မှတ်စုထုတ်ထားပါ။
ဒီကုမ္ပဏီကို ဘာလို့ အလုပ်ဝင်ချင်တာလဲ၊ ဒီကုမ္ပဏီအကြောင်းကို သိရဲ့လား။ ဆိုတာမျိုးကလည်း မေးလေ့ရှိတာမို့ အင်တာဗျူးမလာခင် ကြိုတင်လေ့လာထားပြီး မေ့သွားမှာစိုးရင် အဖြေကို မှတ်စုမှာချရေးထားပါ။ မှတ်မိလောက်အောင် ပြန်ဖတ်ကြည့်ထားပါ။

## ၄) ပထမအလုပ်ကနေ ထွက်လာရတဲ့အကြောင်းရင်းကို ဖြေဖို့တွေးထားပါ။
အင်တာဗျူးဖြေတဲ့သူတစ်ချို့မှာ အဖြေကအမျိုးမျိုးဖြစ်နေမှာပါပဲ။ ဒါပေမယ့်သတိထားရမှာက အဖြေက အကောင်းဘက်ကပြောတဲ့အဖြေမျိုးဖြစ်ဖို့လိုပါတယ်။ အရင်ထွက်ခဲ့တဲ့ကုမ္ပဏီကို မကောင်းပြောမယ်ဆိုရင် အင်တာဗျူးမေးတဲ့သူကလည်း သင့်အပေါ် အမြင်စောင်းသွားနိုင်ပါတယ်။ ထိုအဖြေကို အကောင်းဘက်ကလည်းဖြစ်မယ် ကိုယ့်ကိုကော အရင်ကုမ္ပဏီကိုကော မထိခိုက်စေမယ့် အဖြေမျိုးကြိုတင်စဉ်းစားထားတာကောင်းပါတယ်။

## ၅) သင့်အားသာချက်က ဘာလဲ၊ အားနည်းချက်က ဘာလဲကြိုတွေးထားပါ။
တစ်ချို့တွေက မေးတတ်ပါတယ်။ သင့်ကိုအလုပ်ခန့်ဖို့ သင့်ရဲ့အားသာချက်က ဘာရှိလဲဆိုတာမျိုးပေါ့။ ထိုမေးခွန်းမျိုးမေးနိုင်တဲ့အတွက် အားနည်းချက်၊ အားသာချက်က ရုတ်တရက်ဆိုမစဉ်းစားတတ်ဘဲဖြစ်မနေအောင် ကြိုတွေးပြီး ဖြေထားပါ။

## ၆) အခုအလုပ်မှာ ဘာလို့ အလုပ်ဝင်ချင်တာလဲဆိုတဲ့အဖြေမျိုး ကြိုတွေးပါ။
ဒီမေးခွန်းမျိုးကလည်း ပုံမှန်မေးနေကျပါ။ အဖြေကို ကြိုတွေးထားလို့ရပါတယ်။ “လုပ်ငန်းခွင်အသစ်မှာ အတွေ့အကြုံအသစ်တွေလိုချင်လိုပါ” ဆိုတာမျိုးတွေပေါ့။

## ၇) အနာဂတ်ရည်မှန်းချက်ကဘာလဲဆိုတာမျိုး ဖြေဖို့တွေးပါ။
သင့်ရဲ့အနာဂတ်မှာ ဘာဖြစ်ဖို့ ၊ ဘာတွေလုပ်ဖို့ ရည်မှန်းထားလဲဆိုတဲ့အဖြေမျိုးအတွက်လည်း ကြိုတွေးထားပါ။ ထိုမေးခွန်းမျိုးကလည်း မေးနေကျထဲမှာပါပါတယ်။ ပြီးတော့ ဒီကုမ္ပဏီမှာ ရေရှည်လုပ်ဖို့ရည်မှန်းချက်ရှိမရှိ၊ သိချင်လို့မေးတဲ့မေးခွန်းမျိုးလည်း ဖြစ်ပါတယ်။ “အနာဂတ်မှာ ဒီကုမ္ပဏီရဲ့ ဘယ်ဌာနမှာ အဖွဲ့အစည်းနဲ့အတူ ဒီထက်ပိုပြီးတိုးတက်အောင် ကျွန်တော့်မှာရှိသမျှ ကိုယ်စွမ်းဉာဏ်စွမ်းနဲ့အတူ ကြိုးစားသွားမှာပါ” ဆိုတဲ့အဖြေမျိုးက သူတို့အတွက် သဘောကျစေမှာပါ။

## ၈) သင့်အတွက်အရမ်းကို ခက်ခဲတဲ့အချိန်တွေကို ဘယ်လိုကျော်ဖြတ်ခဲ့သလဲ ဆိုတာမျိုးတွေးထားပါ။
ထိုမေးခွန်းအတွက် အဖြေကို ကြိုတွေးထားသင့်ပါတယ်။ သင်တကယ်ဖြတ်ကျော်ခဲ့တဲ့အခြေအနေတစ်ခုကို ပြန်ပြီးတွေးတော စဉ်းစားထားတာက ပိုကောင်းပါတယ်။ အဲဒါမှ သဘာဝကျတဲ့အဖြေဖြစ်မှာပါ။ မဟုတ်တာတွေ လုပ်ကြံပြောရင်တော့ အဖြေတွေက ရှေ့နောက်မညီတာတွေဖြစ်နိုင်လို့ သင့်ကို မယုံမကြည်ဖြစ်နိုင်ပါတယ်။

## ၉) သင်အရူးအမူးစိတ်ဝင်စားတဲ့အလုပ်အတွက် အဖြေကဘာဖြစ်မလဲတွေးပါ။
သင်လျှောက်တာက ဒီဇိုင်နာ၊ ဒါပေမယ့် သင်စိတ်ဝင်စားတာက မာကတ်တင်းပိုင်းလို့ ဖြေလို့အဆင်မပြေပါဘူးနော်။ ဒီအဖြေကိုလည်း သင်နဲ့အပ်စပ်အောင်ဖြေနိုင်ဖို့ ကြိုတွေးထားပါ။

## ၁၀) သင့်ကို စိတ်တက်ကြွစေတဲ့အရာက ဘာဖြစ်မလဲတွေးထားပါ။
ဥပမာ ။ သင်ကာ မာကတ်တင်းပိုင်းလျှောက်တယ်ဆိုပါတော့၊ ကျွန်တော်ရောင်းလိုက်တဲ့ပစ္စည်းတစ်ခုကို ဝယ်သူရဲ့အကြိုက်နဲ့ တစ်ထပ်တည်းကျပြီး ဝယ်သွားတဲ့အခါမျိုးက ကျွန်တော့်အတွက် နောက်ထပ်အလုပ်တွေကောင်းကောင်းလုပ်နိုင်ဖို့ အတွက် စိတ်ဓာတ်တက်ကြွ၊ခွန်အားဖြစ်စေပါတယ်။ စသည်ဖြင့် ထိုကဲ့သို့ဖြေလိုက်တာမျိုးပေါ့။

အထက်ပါမေးခွန်းလေးတွေရဲ့အဖြေတွေက လူချင်းမတူလို့ အဖြေတွေကလည်း မတူနိုင်ပါဘူး။ ဒါပေမယ့် အကြမ်းဖျင်း လေ့ကျင့်ထားလို့ရအောင် ဖော်ပြပေးလိုက်ပါတယ်။
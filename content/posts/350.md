+++
date = "2025-09-13T18:15:52+06:30"
title = 'လိမ္မော်သီး စားခြင်းရဲ့ကောင်းကျိုးများ'
recorded = false
description = "လိမ္မော်သီးစားခြင်း၏ကျန်းမာရေးအကျိုးကျေးဇူးများကိုဖော်ပြထားသောဆောင်းပါး"
categories = ["Health", "Food"]
tags = ["Oranges", "Health Benefits", "Vitamin C"]
slug = "health-benefits-of-oranges"
cover = ""
preview = ""
+++
လိမ္မော်သီးက ကျွန်တော်တို့ ပတ်ဝန်းကျင်မှာ ပေါပေါများများရနိုင်ပြီး ကျန်းမာရေးအတွက်လည်း အကျိုးများတဲ့ အသီးတစ်မျိုးဖြစ်ပါတယ်။ အကြမ်းဖျင်းအားဖြင့် လိမ္မော်သီးမှာ ဗီတာမင်စီ ကြွယ်ဝစွာပါဝင်တယ်ဆိုတာ လူတိုင်းနီးပါး သိထားကြလိမ့်မယ်ထင်ပါတယ်။ အဲဒါအပြင် အခြားသော ဓာတ်တွေပါဝင်ပြီး ကျန်းမာရေးအတွက် ဘယ်လိုအကျိုးကျေးဇူးတွေရှိသလဲဆိုတာ သေချာလေးသိရအောင် ဖော်ပြပေးလိုက်ပါတယ်။

## ၁) ကင်ဆာရောဂါကို ကာကွယ်ပေးနိုင်ခြင်း
လိမ္မော်သီးမှာ D-limonene ဓာတ်တစ်မျိုးပါဝင်တဲ့အတွက် ကင်ဆာရောဂါကို ကာကွယ်ဖို့ အကျိုးသက်ရောက်နိုင်ပါတယ်။ အထူးသဖြင့် ရင်သားကင်ဆာ၊ အူမကြီးကင်ဆာ၊ အဆုတ်ကင်ဆာ နဲ့ အရေပြားကင်ဆာတွေကို ကာကွယ်ဖို့ အထောက်အကူပေးပါတယ်။ လိမ္မော်သီးမှာ ပါဝင်တဲ့ ဗီတာမင်စီက ဓာတ်တိုးပစ္စည်း (antioxidant ) အနေနဲ့ free radical တွေကြောင့် ဆဲလ်တွေပျက်စီးခြင်းမှ ကာကွယ်ပေးနိုင်ပါတယ်။
လေ့လာတွေ့ရှိချက်များအရ အောက်ဆီဂျင်ဓာတ်တိုးအာနိသင် (antioxidants )ကြောင့် ကင်ဆာအလုံးအကျိတ်တွေဖြစ်ပေါ်ခြင်းကို တားဆီးပေးနိုင်ပါတယ်။
လိမ္မော်သီးမှာ ပါဝင်တဲ့အမျှင်ဓာတ်ကြောင့် အစာခြေစနစ်ကိုကောင်းမွန်စေတဲ့အတွက် အူမကြီးကင်ဆာကိုလည်း ကာကွယ်ဖို့ ကူညီပေးနိုင်ပါတယ်။

## ၂) ကိုလက်စထရောကို လျော့ကျစေခြင်း
လိမ္မော်သီးမှာ Pectin (soluble fiber) ဓာတ်တစ်မျိုးပါဝင်မှုကြောင့် အူထဲက ကိုလက်စထရောက်တွေကို စုစည်းပေးပါတယ်။ အဲဒါကြောင့် သွေးကြောတွေမှ ကိုလက်စထရောစုပ်ယူခြင်းကို ကာကွယ်ပေးနိုင်ပါတယ်။
အဲဒါအပြင် flavanone ဆိုတဲ့ဓာတ်တစ်မျိုးပါဝင်တဲ့အတွက် ကိုလက်စထရောပမာဏကို လျော့ကျစေတယ်လို့ တွေ့ရှိခဲ့ရပါသေးတယ်။

## ၃) သွေးဖိအားကို ကျစေခြင်း
ပိုတက်ဆီယမ်ပါဝင်မှုကြောင့် သွေးဖိအားကို လျော့ကျစေဖို့ ကူညီနိုင်ပါတယ်။ ဆိုဒီယမ်သက်ရောက်မှုကို လျော့ကျစေတဲ့အတွက် သွေးဖိအားကို လျော့ကျစေဖို့ ကူညီပေးပါတယ်။ ပိုတက်ဆီယမ်က သွေးကြောနံရံများရဲ့ တင်းအားကို ပြေလျော့စေပါတယ်။

## ၄) အဆစ်အမြစ်ရောင်ခြင်း၊ ကိုက်ခြင်းကို သက်သာစေနိုင်ခြင်း
လိမ္မော်ရည်မှာ ဗီတာမင်စီကြွယ်ဝစွာပါဝင်မှုကြောင့် အဆစ်အမြစ်နာကျင်ခြင်း၊ အဆစ်တွေရောင်ခြင်းတို့ကို သက်သာစေပါတယ်။

## ၅) ခုခံစွမ်းအားတိုးစေခြင်း
ဗီတာမင်စီကြောင့် သွေးဖြူဥတွေထုတ်လုပ်မှုကို လှုံ့ဆော်ပေးနိုင်ပြီး ခုခံစွမ်းအားတိုးစေနိုင်ပါတယ်။ ဗီတာမင်အေ၊ ဖောလိတ်နဲ့ ကော့ပါးဓာတ်တွေကြောင့် သင့်ရဲ့ခုခံစွမ်းအားကိုထိန်းပေးနိုင်ပါတယ်။

## ၆) ကျောက်ကပ်တွင် ကျောက်တည်ခြင်းကို ကာကွယ်နိုင်ခြင်း
ဗီတာမင်စီက ကျောက်ကပ်ကျန်းမာရေးကိုလည်း ကောင်းမွန်စေနိုင်ပါတယ်။ ဆီးထဲက citrate ပမာဏကို လျော့ကျစေခြင်းဖြင့် ကျောက်ကပ်ကျောက်တည်ခြင်းကို လျော့ကျဖို့ကူူညီနိုင်ပါတယ်။ uric acid တွေ ခဲခြင်းကို လျော့ကျစေခြင်းကြောင့် ကျောက်ကပ်တွင် ကျောက်ဖြစ်တည်ခြင်းကို ကာကွယ်နိုင်ပါတယ်။

## ၇) ဆီးချိုရောဂါကို လျော့ကျစေခြင်း
ဆီးချိုရောဂါသည်တွေက လိမ္မော်ရည်ကို သောက်သုံးခြင်းထက် အသီးကိုစားခြင်းက ဆီးချိုကိုလျော့ကျစေတယ်လို့ လေ့လာချက်တွေအရ သိရှိခဲ့ပါတယ်။ soluble fiber မြင့်မားစွာပါဝင်မှုကြောင့် သွေးထဲက သကြားဓာတ်စုပ်ယူခြင်းကို နှေးကွေးစေနိုင်ပါတယ်။

## ၈) ခန္ဓာကိုယ်တွင်းက နာကျင်မှုတွေကို သက်သာစေနိုင်ခြင်း
ဗီတာမင်စီကြောင့် ခန္ဓာကိုယ်တွင်းက နာကျင်မှုတွေကို သက်သာစေနိုင်ပါတယ်။ ဗီတာမင်စီချို့တဲ့သူတွေထက်စာရင် ဗီတာမင်စီပြည့်ဝစွာစားသုံးသူတွေက ပိုပြီး နာကျင်မှုတွေကို သက်သာစေနိုင်တယ်လို့ လေ့လာတွေ့ရှိခဲ့ပါတယ်။

## ၉) မျက်လုံးကျန်းမာရေးကို အထောက်အကူဖြစ်စေခြင်း
ဗီတာမင်အေ ပါဝင်မှုကြောင့် အမြင်အာရုံအတွက်ကောင်းမွန်စေနိုင်ပါတယ်။ ဗီတာမင်အေက အသက်အရွယ်ကြီးရင့်မှုကြောင့် အမြင်အာရုံအားနည်းခြင်းကို ကာကွယ်ပေးနိုင်ပါတယ်။

## ၁၀) ဦးနှောက်ရဲ့လုပ်ဆောင်ချက်ကို တိုးတက်စေနိုင်ခြင်း
ဖောလစ်အက်ဆစ် (vitamin B9) ပါဝင်မှုကြောင့် ဦးနှောက်က နာဗ့်ကြောမျှင်တွေရဲ့လုပ်ဆောင်ချက်ကို တိုးတက်စေပါတယ်။ အာရုံကြောတွေရဲ့လုပ်ဆောင်ချက်အားနည်းတဲ့အခါ စိတ်ပူပန်စိုးရိမ်မှု၊ စိတ်ဓာတ်ကျဆင်းမှု၊ စိတ်ပိုင်းဆိုင်ရာရောဂါတွေဖြစ်ပေါ်စေနိုင်ပါတယ်။

## ၁၁) ဆံသားကျန်းမာရေးအတွက် အထောက်အကူဖြစ်စေခြင်း
ဗီတာမင်စီက ကော်လိပ်ဂျင်ထုတ်လုပ်ဖို့ လှုံ့ဆော်ပေးနိုင်တဲ့အတွက် အရေပြားနဲ့ ဆံသားကျန်းမာရေးကို ထိန်းသိမ်းပေးနိုင်ပါတယ်။ သင့်ဆံပင်တွေအရမ်းကျွတ်နေပြီဆိုရင်တော့ သင်လိမ္မော်သီးစားသုံးပေးဖို့လိုနေပါပြီ။

## ၁၂) အရေပြားကျန်းမာရေးအတွက် ကောင်းမွန်ခြင်း
ဗီတာမင်စီကြောင့် အရေပြားအတွက် အထူးကောင်းမွန်စေပါတယ်။ နေရောင်ကြောင့် အရေပြားပျက်စီးမှုကို တိုက်ဖျက်ပေးနိုင်တဲ့ အောက်ဆီဂျင်ဓာတ်တိုးပစ္စည်း (antioxidant ) ပါဝင်ပါတယ်။ ကော်လိပ်ဂျင်တွေဖြစ်ပေါ်မှုကို လှုံ့ဆော်ပေးနိုင်ခြင်းကြောင့် အရေပြားမှာ အရေအကြောင်းဖြစ်ခြင်း၊ ခြောက်သွေ့ခြင်း ကာကွယ်ပေးနိုင်ပါတယ်။

## ၁၃) ဝိတ်ကျစေခြင်း
အမျှင်ဓာတ်များပြားစွာပါဝင်မှုကြောင့် သင့်ကို အစာစားပြီး အတော်ကြာအောင် ဗိုက်ပြည့်နေစေပါတယ်၊ အဲဒါကြောင့် သင်က အစာစားတဲ့ပမာဏ နည်းပါးသွားမှာပါ။

## ၁၄) အစာခြေစနစ်ကို ကူညီနိုင်ခြင်း
အစာခြေစနစ်ပြဿနာတွေက အစာအိမ်မှာ အက်ဆစ်ဓာတ်လုံလောက်စွာမထုတ်ပေးနိုင်ခြင်းနဲ့ပတ်သက်နေပါတယ်။ လိမ္မော်ရည်က အစာခြေစနစ်အတွက် လုံလောက်တဲ့အက်ဆစ်ဓာတ်ထုတ်လုပ်ပေးဖို့ ကူညီနိုင်ပြီး အစာခြေစနစ်ကိုပိုကောင်းစေပါတယ်။ ဝမ်းချုပ်ခြင်းကိုလည်း ကာကွယ်ပေးနိုင်ပါတယ်။

https://www.ehealthzine.com/health-benefits-of-oranges-nutritional-value-of-orange.html
လင့်မှ ဘာသာပြန်ဖော်ပြခြင်းဖြစ်ပါတယ်။ 
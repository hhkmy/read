+++
date = "2025-09-04T04:04:17+06:30"
title = 'အရက်ကို ဘယ်လိုဖြတ်မလဲ'
recorded = false
description = "အရက်သောက်စွဲမှုကို လျော့ကျစေပြီး အကျိုးသက်ရောက်မှုများကို ရှောင်ရှားရန် အကြံဉာဏ်များ"
categories = ["Health", "Habits and Ethics"]
tags = ["How to Quit Alcohol", "Health Tips", "Behavioral Improvement"]
slug = "how-to-stop-drinking-alcohol"
cover = ""
preview = ""
+++
လူတစ်ယောက်က လိုအပ်တာထက်အရက်ပိုသောက်မိနေပြီ၊ မကြာခဏအရက်သောက်ချင်စိတ်ဖြစ်နေပြီ၊ အရက်သောက်ဖို့ကို “No” လို့ပြောဖို့ခက်နေပြီဆိုရင်တော့ သင့်ကိုသင် အရက်ဖြတ်ဖို့ သုံးသပ်သင့်နေပါပြီ။ ရေရှည်မှာဆိုရင်တော့ လွန်လွန်ကျူးကျူးအရက်သောက်ခြင်းက ကျန်းမာရေးအရ မကောင်းသောအကျိုးသက်ရောက်မှုတွေ ဖြစ်လာနိုင်ပါတယ်။ ပထမဆုံး သင်အရက်ကိုချက်ချင်း ဖြတ်ချင်သော်လည်းပဲ ချက်ချင်းဖြတ်ဖို့မဖြစ်နိုင်ပါဘူး။ ထောင်ပေါင်းများစွာသောခရီးကို ခြေတစ်လှမ်းနဲ့စလှမ်းသလိုပါပဲ။ 

## ၁) တစ်နေ့နည်းနည်းလျှော့သောက်သွားပါ။
သင်က တစ်နေ့လုံးလိုလိုအရက်သောက်ချင်စိတ်ဖြစ်ပေါ်နေပြီး အရက်သောက်ချင်စိတ်ဖြစ်ပေါ်လာတိုင်း သောက်မိနေတတ်တယ်ဆိုရင်တော့ သေချာတယ်သင်အရက်စွဲနေပါပြီ။ သင်တကယ်အရက်ဖြတ်ချင်တယ်ဆိုရင် တစ်နေ့သောက်နေကျပမာဏထက် တစ်နေ့နည်းနည်းလျှော့သောက်သွားတာ အကောင်းဆုံးပါ။ 

## ၂) အစားများများစားပါ။
သင်အရက်မသောက်ခင်မှာ အစာများများစားပေးပါ။ အဲဒါက သင့်ကိုဗိုက်ပြည့်စေတဲ့အတွက် သင့်ရဲ့အရက်သောက်မယ့်ပမဏကို လျော့ကျစေနိုင်ပါတယ်။ 

## ၃) အရက်သောက်တဲ့ပမာဏကို မှတ်သားထားပါ။
အဲဒါက သင်ဘယ်လောက်ပမာဏတောင်ပိုသောက်မိနေသလဲဆိုတာ သင်ကိုယ်တိုင်ကိုသိသွားစေနိုင်ပါတယ်။ အရက်စွဲနေတဲ့သူအများစုက အရက်ကို မကြာခဏသောက်နေတတ်တာကြောင့် ပမာဏကို လုံးဝမမှန်းနိုင်တာကြောင့်လဲပါပါတယ်။ သင်တကယ်အရက်ပြတ်ချင်တယ်ဆိုရင်တော့ သင်သောက်နေကျပမာဏကို မှတ်ထားလိုက်ပါ။ သင့်ရဲ့ပုံမှန်ပမာဏထက်လျှော့သောက်ဖြစ်အောင် ဂရုစိုက်ပါ။ 

## ၄) အပေါင်းအသင်းတွေနဲ့ အရက်သောက်ဖို့ ဆွယ်တတ်သူတွေကို ရှောင်တာအကောင်းဆုံးပါ။
အပေါင်းအသင်းတွေနဲ့ ကြုံလို့ တစ်ခါတစ်လေအရက်သောက်ဖြစ်တာမျိုးက သိပ်ပြဿနာမရှိပေမယ့် အမြဲလိုသောက်ဖြစ်နေတာကတော့ သင့်ဘဝမှာ ပြဿနာဖြစ်လာပါပြီ။ အဲဒီ့တော့ တစ်ခါတစ်လေသောက်တာပဲဆိုပြီး လာဆွယ်တတ်တဲ့ အပေါင်းအသင်းတွေကို ပြတ်ပြတ်သားသားငြင်းပစ်ပါ။ 

## ၅) ရေသောက်ပါ။
အရက်သောက်ပြီးတိုင်းရေများများသောက်ပစ်တာက သင့်အစာအိမ်ကို မြန်မြန်ပြည့်အင့်စေတဲ့အတွက် အရက်သောက်ချင်စိတ်လျော့နည်းစေနိုင်ပါတယ်။ အရက်လည်းမမူးစေတော့ဘဲ သင့်ကိုသင်ထိန်းချုပ်နိုင်လာပါတယ်။ 

## ၆) အချိန်ဇယားလုပ်ထားပါ။
တစ်ပတ်လုံးမှာ သင်အရက်သောက်မိတဲ့နေ့ကို ဇယားမှာ မှတ်ထားတာမျိုးလုပ်ပါ။ အဲဒါက အခြေအနေမှန်ကို သင့်ကိုယ်တိုင်လည်း သိသွားစေနိုင်ပါတယ်။ 

## ၇) အားကစားလုပ်ဖို့အချိန်ပေးပါ။
အားကစားလုပ်ဖို့ အချိန်တစ်ခုသတ်မှတ်ထားပါ။ အားကစားလုပ်ခြင်းက သင့်ရဲ့အရက်သောက်တတ်တဲ့အပေါင်းအသင်းတွေနဲ့ပိုပြီး ဝေးကွာစေသလို တခြားသောအရာတွေမှာ အာရုံစူးစိုက်မှုပိုကောင်းလာစေတဲ့အတွက် အရက်သောက်ဖို့တောင် အာရုံမေ့လျော့စေနိုင်ပါတယ်။ 

## ၈) ကိုယ့်ကိုကိုယ်အလိုမလိုက်ပါနဲ့။
အရက်သောက်ချင်စိတ်ပေါ်လာတိုင်း ကိုယ့်ကိုကိုယ်အလိုမလိုက်မိပါစေနှုင့်။ အရက်သောက်ချင်စိတ်တစ်ခါပေါ်လာတိုင်း တစ်ခါ ကိုယ့်ကိုကိုယ်အလိုလိုက်မိတာက သင့်ရဲ့အရက်စွဲလမ်းမှုကို ပြန်လည်စတင်နိုင်ပါတယ်။ 

## ၉) သက်ဆိုင်ရာဆရာဝန်နှင့်တိုင်ပင်ပါ။
လုံးဝကို ကိုယ့်ကိုကိုယ်မထိန်းချုပ်နိုင်ပါဘူး။ တကယ်လည်း အရက်ကိုဖြတ်ချင်နေပါတယ် ဆိုရင် သက်ဆိုင်ရာဆရာဝန်နဲ့ဆွေးနွေးတိုင်ပင်တာ အကောင်းဆုံးပါပဲ။ အထက်ပါအချက်တွေကို ကျင့်သုံးကြည့်ပြီး အရက်ဖြတ်ဖို့ကြိုးစားကြည့်နိုင်ပါစေ။
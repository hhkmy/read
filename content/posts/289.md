+++
date = "2025-09-07T05:27:33+06:30"
title = 'အသည်းအတွက်ကောင်းမွန်သောအစားအစာ ၁၁ မျိုး'
recorded = false
description = "အသည်းကျန်းမာရေးအတွက် အထောက်အကူပြုသော အစားအစာ ၁၁ မျိုးအကြောင်း ဖော်ပြထားသည်။"
categories = ["Health", "Nutrition"]
tags = ["Liver Health", "Healthy Foods", "Nutrition Tips"]
slug = "liver-healthy-foods-11-types"
cover = ""
preview = ""
+++
အသည်းဟာ ကျန်းမာရေးအတွက် အရေးကြီးတဲ့ ကိုယ်တွင်းအင်္ဂါတစ်ခုဖြစ်ပါတယ်။ လူတစ်ယောက်ကျန်းမာဖို့ဆိုရင် အသည်းက ျန်းမာရေးကို ဂရုစိုက်ဖို့ လိုအပ်ပါတယ်။ ဒါကြောင့် အသည်းအတွက် ကောင်းမွန်တဲ့ အစားအစာ (၁၁) မျိုးကို ဖော်ပြပေးလိုက်ပါတယ်။

## ၁။ Coffee
ကော်ဖီက အသည်းထဲမှာရှိတဲ့ အင်တီအောက်ဆီဒင့် ပမာဏကို မြင့်တက်စေပြီးတော့ ယောင်ယမ်းမှုကို လေ ျာ့ကျစပါတယ်။ ဒါကြောင့် အသည်းအဆီဖုံးခြင်း၊ ကင်ဆာနဲ့ အသည်းရောဂါတွေဖြစ်နိုင်ခြေကို လျော့ချပေးနိုင်ပါတယ်။


## ၂။ Tea
ရေနွေးကြမ်းသောက်သုံးခြင်းက အသည်းမှာရှိတဲ့ အင်ဇိုင်းနဲ့ အဆီပမာဏကို သင့်တင့်ကောင်းမွန်စေပါတယ်။ ဒါပေမယ့် ရေနွေးကြမ်းသောက်တဲ့အခါ လက်ဖက်ခြောက်ခပ်ရင်တော့ မှိုကင်းစင်မှု ရှိ၊ မရှိသတိထားဖို့လိုပါတယ်။


## ၃။ Grapefruit
စနစ်တက ျလေ့လာမှုတွေမပြုလုပ်ရသေးပေမယ့် ရှောက်ချိုသီးမှာလဲ အင်တီအောက်ဆီဒင့်တွေပါဝင်တာကြောင့် အသည်းယောင်ခြင်းကို လျော့ချပေးနိုင်ပြီး ကာကွယ်မှုကို ပိုမိုအားကောင်းစေတယ်လို့ ယူဆကြပါတယ်။


## ၄။ Blueberry and Cranberry
ဘယ်ရီသီးတွေမှာ အင်တီအောက်ဆီဒင့်များစွာပါဝင်တာမို့ အသည်းထိခိုက်မှုကို ကာကွယ်ပေးနိုင်ပါတယ်။ အသည်းရဲ့ ခုခံအားစနစ်ကို တိုးတက်လာစေနိုင်ပါတယ်။


## ၅။ Grape
အထူးသဖြင့် အနီရောင်နဲ့ ခရမ်းရောင်ရှိတဲ့ စပျစ်သီးတွေဟာ အသည်းကျန်းမာရေးကို အထောက်အကူပြုနိုင်ပါတယ်။ အသည်းထိခိုက်မှုကို ကာကွယ်ပေးနိုင်တယ်၊ အင်တီအောက်ဆီဒင့်ကို တိုးမြင့်စေတယ်၊ အသည်းယောင်ခြင်းကို လျော့ကျစေပါတယ်။


## ၆။ Prickly Pear
ရှားစောင်းပင် မျိုးစိတ်တစ်မျိုးကနေ သီးတဲ့ အခွံမှာဆူးလေးတွေပါတဲ့ အသီးတစ်မျိုးပါ။ အရက်ကြောင့် အသည်းထိခိုက်မှုကနေ ကာကွယ်ပေးနိုင်ပါတယ်။ အရက်နာကျခြင်းကိုလဲ ပျောက်ကင်းသက်သာစေပါတယ်။


## ၇။ Beetroot Juice
မုန်လာဥနီ (မြင်တွေ့နေကြ လိမ္မော်ရောင် မုန်လာဥနဲ့ မတူပါဘူး) ဖျော်ရည်ဟာလဲ အသည်းကျန်းမာရေးကို ကောင်းမွန်စေပါတယ်။ အဆိပ်အတောက်တွေကို တိုက်ဖျက်ပေးနိုင်မယ့် အင်ဇိုင်းတွေကို တိုးမြင့်စေပါတယ်။


## ၈။ Cruciferous Vegetables
ပဲပင်ပေါက်၊ ပန်းဂေါ်ဖီစိမ်း နဲ့ ဆလပ်ရွက်လို ဟင်းသီးဟင်းရွက်တွေမှာ အသည်းရဲ့ အဆိပ်အတောက်ပြေစေတဲ့ အင်ဇိုင်းတွေကို တိုးပွားစေပါတယ်။ အသည်းထိခိုက်မှုကို ကာကွယ်ပေးပြီးတော့ အသည်းအင်ဇိုင်းတွေရဲ့ သွေးလည်ပတ်မှုကို ကောင်းမွန်စေပါတယ်။


## ၉။ Nuts
အသည်းအဆီဖုံးသူတွေအနေနဲ့ အခွံမာသစ်သီးတွေ စားသုံးပေးခြင်းက အသည်းအင်ဇိုင်းတွေကို အားကောင်းစေပါတယ်။


## ၁၀။ Fatty Fish
Omega-3 ပါဝင်မှုများတဲ့ ငါးတွေကိုစားသုံးပေးခြင်းက အသည်းကျန်းမာရေးကို များစွာအထောက်အကူပြုစေပါတယ်။ Omega-6 နဲ့ Omega-3 ပမာဏကိုညီညွတ်မျှတအောင် စားသုံးပေးဖို့တော့ အရေးကြီးပါတယ်။


## ၁၁။ Olive Oil
လေ့လာတွေ့ရှိချက်တွေအရ အိုလစ်ဆီဟာ အသည်းထဲက အဆီပမာဏကို လျော့ကျစေပါတယ်။ ပြီးတော့ သွေးလည်ပတ်မှုမြန်ဆန်စေကာ အသည်းအင်ဇိုင်းတွေကို တိုးတက်ကောင်းမွန်စေနိုင်ပါတယ်။

Source: “11 foods for you liver,” healthline.com
Photo Credit - Unknown Source from Internet 
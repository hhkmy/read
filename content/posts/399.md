+++
date = "2025-09-16T03:38:35+06:30"
title = 'သင့်ကိုယ်သင်ကတိပေးသင့်သောအချက် ၇ ခု'
recorded = false
description = "သင့်ကိုယ်သင်ကတိပေးသင့်သောအချက် ၇ ခုအကြောင်းကို ဖော်ပြထားပြီး သင့်ဘဝတိုးတက်စေမည့်အချက်များကို လေ့လာနိုင်ပါသည်။"
categories = ["self-improvement", "motivation"]
tags = ["promises", "personal growth", "life tips"]
slug = "7-promises-to-make-to-yourself"
cover = ""
preview = ""
+++
သင်ပေးတဲ့ကတိတိုင်းကိုတည်နိုင်အောင်ထိန်းပါ၊ သင်တည်အောင်ထိန်းနိုင်တဲ့အရာတွေကိုသာ ကတိပေးပါဆိုတဲ့စကား ကြားဖူးကြမယ်ထင်ပါတယ်။ ကတိဆိုတာ အခြားသူများကိုပေးပြီးရင် တန်ဖိုးထားတည်အောင်ကြိုးစားဖို့ အရေးကြီးပါတယ်။ အဲဒါဆိုရင် ကိုယ့်ကိုကိုယ်ကတိပေးပြီး တည်အောင်ကြိုးစားဖို့ကော မလိုဘူးလား။ ကိုယ့်ဘဝတိုးတက်စေမယ့်ကတိ၊ ကိုယ့်ရဲ့နေ့စဉ်လုပ်ရပ်တွေမှာ ကောင်းတာတွေဖြစ်စေမယ့်ကတိ စသည်ဖြင့် ကိုယ့်အတွက်အကောင်းတွေဖြစ်စေမယ့်ကတိတွေ ကိုယ့်ကိုကိုယ်ပေးပြီး တည်အောင်ကြိုးစားမယ်ဆိုရင် ကိုယ့်ဘဝက ဒီထက်တောင် တိုးတက်လာနိုင်တယ်မဟုတ်ဘူးလား။ အဲဒါကြောင့် သင့်ကိုသင်ဘယ်လိုကတိတွေပေးသင့်တယ်ထင်ပါသလဲ။ သင့်ကိုယ်သင် ကတိပေးပြီး တည်အောင်ကြိုးစားသင့်တဲ့ကတိ ၇ခုကိုဖော်ပြပေးလိုက်ပါတယ်။

## ၁) ကိုယ့်ရဲ့ခန္ဓာကိုယ်နဲ့ သင့်စိတ်က ပြောတဲ့အသံကိုနားထောင်မယ်။
ဆိုလိုချင်တာက သင်ခန္ဓာကိုယ်အရမ်းပင်ပန်းနွမ်းနယ်နေတာမျိုး၊ စိတ်ဖိစီးမှုအရမ်းများနေတာမျိုး ဖြစ်နေပြီဆိုရင် ကောင်းမွန်စွာအနားယူကိုယူသင့်နေပါပြီ။ အဲဒါက နှလုံးသွေးကြောကျဉ်းရောဂါနဲ့ စိတ်ပူပန်ကြောင့်ကြမှုတွေနဲ့ အခြားဖျားနာခြင်းတွေကို ကာကွယ်ဖို့ ကူညီပေးမှာပါ။
အရမ်းဖိစီးနေတယ်လို့ခံစားရတဲ့အခါ မိနစ် ၂၀ခန့် ငြိမ်ငြိမ်လေးထိုင်ပြီး တရားမှတ်ကြည့်လိုက်ပါ။ ဒါမှမဟုတ်အပေါင်းအသင်းတွေနဲ့ လမ်းထလျှောက်တာမျိုးလုပ်ပေါ့။ အဲဒါတွေက သင့်ခံစားချက်ကို ပြန်လည်ကောင်းမွန်စေမှာပါ။ အဲလိုအလေ့အကျင့်ကောင်းတွေကို နေ့စဉ်လုပ်ခြင်းက သင့်ရဲ့နေ့စဉ်ဘဝမှာ အများကြီး အပြောင်းအလဲဖြစ်စေပါလိမ့်မယ်။

## ၂) နေ့ရက်တိုင်းမှာ ပြုံးရွှင်နေမယ်။
ပြုံးခြင်းက သင့်ကို ပိုကောင်းတဲ့စိတ်ခံစားချက်တွေပေးစွမ်းနိုင်သလို သင့်ကိုယ်သင်ပိုပြီး ယုံကြည်မှုရှိလာစေပါတယ်။ အပြုံးက သင့်ရဲ့စွမ်းအင်တွေကို မြင့်တင်ပေးတဲ့အရာဖြစ်ပြီး တစ်ပြိုင်တည်းမှာပဲ စိတ်ဖိစီးမှုတွေကို လျော့ကျစေပါတယ်။
လေ့လာမှုတွေအရ မတတ်သာလို့ ပြုံးတဲ့အပြုံးမျိုးဆိုရင်တောင်မှ သင့်ကိုပိုကောင်းတဲ့ခံစားချက်မျိုးပေးနိုင်ပါတယ်တဲ့။
ပြုံးခြင်းက အခြားသူများနဲ့ သင့်ရဲ့တုံ့ပြန်မှုတွေကို အကောင်းဘက်က ပိုပြီးတိုးတက်စေနိုင်ပါတယ်။ သင့်ရဲ့စွမ်းအင်တွေကိုလည်းပိုပြီး တိုးလာစေသလို ပြုံးခြင်းကပဲ ပိုကောင်းတဲ့ရလဒ်တွေအတွက်အခွင့်အရေးတွေကိုစီမံပေးနိုင်တဲ့အတွက် သင့်ကိုပိုပြီး ပြုံးတတ်လာစေပါတယ်။

## ၃) ဘဝကို ပိုကောင်းတဲ့အမြင်တွေနဲ့ ရှင်သန်မယ်။
သင့်ကိုသင် ပိုကောင်းတဲ့ဘဝအမြင်တွေနဲ့ ရှင်သန်နေထိုင်မယ်လို့ ကတိပေးပါ။ သင့်မှာ ပုန်းကွယ်နေတဲ့ပင်ကိုယ်စွမ်းရည်ရှိပြီးသားပါ။ ဒါပေမယ့် သင့်ကိုသင်သိအောင် မကြိုးစားရင်တော့ သင်ရဲ့ပင်ကိုယ်စွမ်းရည်ကဘာလဲဆိုတာ သင်သိမှာမဟုတ်ပါဘူး။ အဲဒါကြောင့် သင့်ရဲ့ comfort zone ထဲကနေ ရုန်းထွက်ပါ၊ တစ်စုံတစ်ခုကို အောင်မြင်ပြီးဆုံးသည်အထိလုပ်ချင်စိတ်ရှိဖို့လိုပါတယ်။ ဒီနေ့ခေတ်မှာ ကျွန်တော်တို့အတွက် ဘာလဲ…..ဆိုတာထက် ဘယ်အရာပိုပြီးဖြစ်နိုင်ချေရှိသလဲဆိုတဲ့အတွေးက ပိုပြီးအရေးကြီးပါတယ်။

## ၄) အတိတ်ကို အတိတ်မှာပဲထားခဲ့မယ်၊ ဒါပေမယ့် သင်ခန်းစာအဖြစ်မှတ်သားထားပါ့မယ်။
အတိတ်ကိုသတိရနေခြင်းက သင့်အတိတ်ကိုသင်နဲအတူသယ်ဆောင်သွားပါလို့ဆိုလိုချင်တာမဟုတ်ပါဘူး။ အဲဒီ့အတိတ်မှာရခဲ့တဲ့နာကျင်မှုတွေကို သင်ခန်းစာအဖြစ်မှတ်သားထားပြီး နောင်မမှားနိုင်အောင် သင်နဲ့အတူယူသွားဖို့ပါ။ သင်ခန်းစာတစ်ခုချင်းစီကို သင့်ရဲ့အနာဂတ်မှာကြုံလာတဲ့ပြဿနာတွေကိုဖြေရှင်းမယ့်သော့တစ်စုံလို အသုံးချရမှာပါ။

## ၅) ကိုယ်ရှင်သန်ချင်တဲ့ဘဝပုံစံမျိုးနဲ့ ရှင်သန်ပါ့မယ်။
အခြားသူတွေရှင်သန်ချင်တဲ့ဘဝမျိုးနဲ့ သင့်ဘဝကိုလည်းရှင်သန်မယ်လို့ မစဉ်းစားပါနဲ့။ အခြားသူတွေရဲ့ပျော်ရွှင်မှုနောက်ဘယ်တော့မှမလိုက်ပါနဲ့။ အခြားသူပျော်ရွှင်တယ်ဆိုတဲ့ဘဝမျိုးက သင်နှစ်သက်တဲ့ဘဝမျိုး၊ ဒါမှမဟုတ် သင်ပျော်ရွှင်မယ့်ဘဝမျိုး ဖြစ်ချင်မှဖြစ်နိုင်တာပါ။
ပြောချင်တာက သင်ကပန်းချီဆရာဘဝက ငွေပေါများစွာမရပေမယ့် ပျော်ရွှင်တယ်ထင်ရင်ထင်နေနိုင်ပေမယ့် အခြားသူများကတော့ ပန်းချီဆရာဘဝဆိုတာ ဆင်းရဲချို့တဲ့နိုင်လို့ စိတ်ညစ်စရာကောင်းတဲ့ဘဝကြီးအဖြစ်လည်း မြင်နိုင်တာမျိုးပါ။ သင်ပျော်တယ်ထင်ရာ သင်လုပ်နေရရင် သင့်ဘဝသာယာပျော်ရွှင်တာပဲလေ။
အဲဒါကြောင့် သင့်ဘဝနဲ့ပတ်သက်ပြီး အခြားသူများရဲ့အမြင်က ပျော်ရွှင်စရာကောင်းတဲ့ဘဝဖြစ်ဖို့အရေးကြီးတဲ့အချက်မဟုတ်ဘူးဆိုတာ သတိရပါ။
သင်ရှင်သန်ချင်တဲ့ဘဝပုံစံမျိုးနဲ့ ဘဝကိုရှင်သန်ပြီး ကမ္ဘာကြီးကို သင့်ရဲ့ကိုယ်ပိုင်ဖန်တီးထားတဲ့ပျော်ရွှင်မှုနဲ့ ချစ်ခင်မှုတွေကိုဖြန့်ဝေပါ။ သင့်စိတ်ဆန္ဒရဲ့ဆုံးဖြတ်ချက်အတိုင်းလိုက်နာဖို့ အဆင်ပြေပါတယ်။

## ၆) ပေါင်းသင်းဆက်ဆံရေးကို အခြေအနေအရလိုက်ရောညီထွေနေနိုင်အောင်ကြိုးစားမယ်။
လူတွေက သင့်ဘဝမှာ ဝင်လာလိုက်၊ ထွက်သွားလိုက်ရှိနေမြဲပါ။ သင့်အတွက် သူငယ်ချင်းကောင်းတွေ၊ လုပ်ဖော်ကိုင်ဖက်ကောင်းတွေ ဒါမှမဟုတ် သင့်ဘဝချစ်ခြင်းတရားတွေကို သင်တွေ့ဆုံတဲ့အခါ သင့်ကိုသင်နှိမ့်ချပါ။ ဘဝမှာ သင့်ရဲ့ပေါင်းသင်းဆက်ဆံရေးတွေ အကြောင်းအမျိုးမျိုးကြောင့် ပြတ်တောက်သွားရတဲ့အခါမျိုးမှာဆိုရင်လည်း ထွက်သွားခွင့်ပေးလိုက်ပါ။ ပေါင်းသင်းဆက်ဆံရေးဆိုတာ အမြဲသတ်မှတ်ထားလို့မှမရဘဲ နွေတခါ မိုးတလှည့် ဆောင်းတကြိမ်ပေါ့။ တစ်ခါစတင်ပြီး တစ်ခါပြန်အဆုံးသတ်တတ်တာပါပဲ။ သင့်ကိုသင်ကတိပေးပါ၊ သင့်ဘဝမှာ ကြုံဆုံလာသမျှတိုင်းကို သင်ယူပြီးရှေ့ဆက်သွားမယ်လို့ပေါ့။

## ၇) မိမိဘဝအတွက် လိုအပ်တဲ့ပြုပြင်ပြောင်းလဲမှုတွေကို လက်ခံပါ့မယ်။
လိုအပ်တဲ့ပြောင်းလဲမှုတွေကို ပြုလုပ်ပါ။ သင့်ဘဝပိုတိုးတက်ဖို့ပြောင်းလဲသင့်တာ ပြောင်းလဲဖို့ကြိုးစားပါ။ ပြုပြင်သင့်တာပြုပြင်ပါ။

အထက်ကဖော်ပြထားတဲ့ကတိတွေက သင့်ဘဝကို ကောင်းတဲ့ဘက်ကအကျိုးရှိစေပြီး ပိုတိုးတက်လာစေနိုင်ပါတယ်။ စိန်ခေါ်မှုအသစ်တွေကိုလက်ခံပြီးတော့ မကောင်းတဲ့ပေါင်းသင်းဆက်ဆံရေးတွေကိုအဆုံးသတ်လိုက်ခြင်းက အားလုံးကောင်းဖို့ပါပဲ။

https://www.powerofpositivity.com/7-promises-make-keep/ လင့်မှ ဘာသာပြန်ဖော်ပြခြင်းဖြစ်ပါတယ်။
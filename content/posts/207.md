+++
date = "2025-09-04T04:59:18+06:30"
title = 'ဝမ်းချုပ်ခြင်းအတွက် ကောင်းမွန်သော အစားအစာများ'
recorded = false
description = "ဝမ်းချုပ်ခြင်းကို သက်သာစေမယ့် အစားအစာများနှင့် အကျိုးကျေးဇူးများကို ဖော်ပြထားသော ဆောင်းပါး"
categories = ["Health", "Food"]
tags = ["Constipation", "Health Tips", "Fiber", "Digestive System"]
slug = "foods-for-constipation-relief"
cover = ""
preview = ""
+++
ဝမ်းချုပ်ခြင်းဟာ ခံရခက်တဲ့ရောဂါတွေထဲကတစ်ခုအပါအဝင်ဖြစ်ပါတယ်နော်။ ဝမ်းချုပ်ခြင်းကို ထူးထူးထွေထွေကုသစရာမလိုဘဲနှင့် နေ့စဉ်နေထိုင်စားသောက်တဲ့အစားအစာလေးတွေမှာ အောက်ပါအစားအစာလေးတွေ ပါဝင်အောင်စားသောက်ပေးခြင်းဖြင့် ဝမ်းချုပ်ခြင်းကို သက်သာစေနိုင်ပါလိမ့်မယ်။ 

## ၁) ရေ ရေသောက်နည်းခြင်းဟာ ဝမ်းချုပ်စေတဲ့အဓိကအကြောင်းရင်းတစ်ခုထဲမှာ ပါပါတယ်။ 
ရေက အူတွေကို စိုစွတ်စေပြီး မစင်တွေကို အူမကြီးထံလွယ်ကူစွာရွေ့လျားနိုင်စေတယ်။ အူမကြီးကနေတဆင့်ခန္ဓာကိုယ် အတွင်းမှ အပြင်သို့ လွယ်ကူစွာထုတ်လွှတ်နိုင်အောင် ကူညီပေးနိုင်တယ်။ ဝမ်းချုပ်ခြင်းကို ကုစားဖို့ ရေနွေး ဒါမှမဟုတ် ရေအေးတစ်ခုခုကို သောက်သင့်ပါတယ်။ ဒါပေမယ့် ရေနွေးသောက်ခြင်းက ရေခဲရေ (သို့) ပုံမှန်ရေထက် ပိုပြီး အူထဲကိုပိုပြီးရှင်းလင်းစေနိုင်ပါတယ်။ တစ်နေ့ကို ရေ ၈ခွက်မှ ၁၀ခွက်ထိသောက်သုံးခြင်းက ဝမ်းချုပ်ခြင်းကို သက်သာစေနိုင်ပါတယ်။ 

## ၂) အုတ်ဂျုံမှုန့် အုတ်ဂျုံမှာ soluble fiber နဲ့ insoluble fiber ၂မျိုးပါပါတယ်။ 
soluble fiber ကတော့ ရေကိုစုပ်ယူနိုင်တဲ့အတွက် အူထဲမှာအစာတွေရွှေ့လျားရလွယ်ကူစေပါတယ်။ insoluble fiber ကတော့ အစာတွေများများရွေ့လျားနိုင်အောင်ကူညီပေးပါတယ်။ 

## ၃) ပဲတောင့်ရှည် ပဲတောင့်ရှည်မှာ အမျှင်ဓာတ်ကြွယ်ဝစွာပါသလို ခန္ဓာကိုယ်အတွက် မရှိမဖြစ်လိုအပ်တဲ့ ပရိုတိန်းဓာတ်နဲ့ သတ္တုဓာတ်ကြွယ်ဝစွာပါ ပါတယ်။ 

## ၄) အခွံမာအသီး အခွံမာအသီးများမှာ အမျှင်ဓာတ်ကြွယ်ဝစွာပါဝင်ပါတယ်။
ခန္ဓာကိုယ်အတွက် အကျိုးရှိတဲ့အဆီဓာတ်နဲ့ ပရိုတိန်းဓာတ်များလည်း ပါဝင်ပါသေးတယ်။ 

## ၅) ပန်းသီး ပန်းသီးမှာ ဗီတာမင်၊ သတ္တုဓာတ်နဲ့ အခြားသောအစာချေလွယ်တဲ့အမျှင်ဓာတ်များ ပါဝင်ပါတယ်။
antioxidant ဓာတ်တိုးပစ္စည်းများလည်းပါဝင်တဲ့အတွက် အစာခြေအဂါၤရပ်တွေယောင်ရမ်းခြင်းကနေ ကာကွယ်ပေးနိုင်ပါတယ်။ pectin ဆိုသော ဓာတ်တစ်မျိုးပါဝင်ခြင်းကြောင့် အူအတွက် ကောင်းမွန်တဲ့ ဘက်တီးတီးယားတွေကိုတိုးပွားစေနိုင်ပါတယ်။ သင့်အစာခြေစနစ်ကို ထိုဘက်တီးရီးယားတွေက အထောက်အကူပြုနိုင်ပါတယ်။ 

## ၆) ဘယ်ရီသီးများ ဘယ်ရီသီးများက အမျှင်ဓာတ်ရဲ့အဓိကအရင်းအမြစ်ပါပဲ။
အဲဒါကြောင့် သင့်ရဲ့ကယ်လိုရီကိုလျော့ကျစေပြီး ရေဓာတ်များတဲ့အတွက် သင့်ရဲ့ဝမ်းချုပ်တတ်တဲ့ရောဂါကိုလည်း ပျောက်ကင်းစေနိုင်ပါတယ်။ ဘယ်လိုဘယ်ရီသီးအမျိုးအစားကိုမဆို သင့်ရဲ့ဝမ်းချုပ်တတ်တဲ့ပြ ဿနာကို ပျောက်ကင်းစေနိုင်ပါတယ်။ 

## ၇) စပျစ်သီးများ စပျစ်သီးက သင့်ရဲ့ဝမ်းချုပ်တတ်တဲ့ပြ ဿနာကို ဖြေရှင်းပေးနိုင်တဲ့အစားအစာထဲမှာပါဝင်ပါတယ်။
စပျစ်သီးမှာ အမျှင်ဓာတ် ၂.၆ ဂရမ်ပါဝင်ပါတယ်။ နေ့လည်ခင်းမှာ အဆာပြေအနေနဲ့စားခဲ့ရင် နောက်နေ့မနက်ခင်းမှာ သင့်အတွက် ဝမ်းချုပ်ခြင်း ပြ ဿနာကိုခံစားရမှာမဟုတ်ပါဘူး ။ 

## ၈) ဆီးသီးခြောက် ဆီးသီးခြောက်မှာ soluble fiber နဲ့ insoluble fiber များပြားစွာပါဝင်မှုကြောင့် ဝမ်းနုတ်ဆေးလိုပဲ အစွမ်းထက်ပါတယ်။ အူထဲက အစာခြေစနစ်အတွက်လုပ်ဆောင်ပေးမယ့်ကြွက်သားတွေကို တက်ကြွလာအောင် လှုံ့ဆော်နိုင်တဲ့အတွက် ဝမ်းချုပ်ခြင်းကို ခြေဖျက်နိုင်ပါတယ်။ 

## ၉) ကန်စွန်းဥများ ကန်စွန်းဥမှာ အစာခြေနိုင်တဲ့အမျှင်ဓာတ်များပါဝင်ပါတယ်။
အူမကြီးရဲ့လုပ်ဆောင်ချက်တွေနဲ့ အာဟာရဓာတ်စုပ်ယူမှုတွေကို ပြည့်ဝစွာကူညီပေးနိုင်ပါတယ်။ အူထဲကဆဲလ်တွေရဲ့လုပ်ဆောင်ချက်ကို ညီညွှတ်အောင်လှုံ့ဆော်ပေးနိုင်မှုကြောင့် အူမထဲက အစာခြေအင်ဇိုင်းတွေကို တိုးစေပါတယ်။

## ၁၀) ပန်းပွင့်စိမ်း ပန်းပွင့်စိမ်းဟာ ဝမ်းချုပ်တတ်သူတွေအတွက် အကောင်းဆုးံအစားအစာပါပဲ။
ပန်းပွင့်စိမ်းတစ်ခွက်မှာ အမျှင်ဓာတ် ၅ ဂရမ်(သို့) ၆ဂရမ်ထိ ပါဝင်နိုင်ပါတယ်။ ပန်းပွင့်စိမ်းကို ချက်ပြုတ်စားခြင်းကလည်း ဝမ်းချုပ်ခြင်းကို သက်သာစေနိုင်ပါတယ်။

အနီးစပ်ဆုံး လွယ်ကူစွာ ဝယ်ယူစားသောက်နိုင်တဲ့ အစားအစာလေးတွေကိုပဲ ကောက်နုတ်ဖော်ပြထားတာမို့လို့ နေ့စဉ်လှုပ်ရှားသွားလာရင်းနဲ့ ဝမ်းချုပ်ခြင်းကို သက်သာစေမယ့် အစားအစာလေးတွေကို အားလုံးသိလောက်ပြီထင်ပါတယ်နော်။
+++
date = "2025-08-18T20:23:10+06:30"
title = 'ကျောက်ကပ်အတွက်ကောင်းမွန်စေသောအစားအစာများ'
recorded = false
description = "ကျောက်ကပ်ကျန်းမာရေးအတွက် အထောက်အကူပြုသော အစားအစာများနှင့် သက်ဆိုင်သော အချက်အလက်များကို ဖော်ပြထားသည်။"
categories = ["Health", "Food"]
tags = ["Kidney", "Healthy Foods", "Nutrition"]
slug = "kidney-health-foods"
cover = ""
preview = ""
+++
ကျောက်ကပ်ဆိုတာက ကျွန်တော်တို့ခန္ဓာကိုယ်အတွက်အရေးကြီးတဲ့အင်္ဂ ါတစ်ခုဖြစ်ပါတယ်။ သူက သွေးထဲက အဆိပ်အတောက်တွေ၊ မလိုအပ်ပဲပိုလျှံနေတဲ့ရေတွေကိုဖယ်ရှားဖို့ ကူညီပေးနိုင်ပါတယ်။ အဲဒါကြောင့် ကျောက်ကပ်အတွက် ကောင်းမွန်စေတဲ့အစားအစာများကိုဖော်ပြပေးလိုက်ပါတယ်။

## ၁) ရေ
ရေက အံ့သြစရာကောင်းတဲ့ ဆေးတစ်မျိုးပါပဲ။ သင့်ကိုပြန်ကျန်းမာလာအောင် လုပ်ပေးနိုင်တဲ့ စွမ်းအင်တွေရှိပါတယ်။ အမျိုးသမီးတွေအတွက် တစ်နေ့မှာ ဖန်ခွက် ၈ခွက်ခန့်သောက်သင့်ပြီး အမျိုးသားတွေကတော့ တစ်နေ့မှာ ၁၃ခွက်ခန့်သောက်သင့်ပါတယ်။ အကောင်းဆုံးကတော့ သင့်ဆရာဝန်က သင့်ရဲ့ကျောက်ကပ်အခြေအနေနဲ့ သင့်ရဲ့တစ်နေ့တာလှုပ်ရှားမှုတွေပေါ်မှုတည်ပြီး သတ်မှတ်ပေးတဲ့ပမာဏကို သောက်တာက ပိုသင့်တော်ပါတယ်။

## ၂) ဂေါ်ဖီထုပ်
ဂေါ်ဖီထုပ်က အရွက်များပြီး phytochemicals ပါဝင်သော အသီးအရွက်တစ်မျိုးဖြစ်ပါတယ်။ Antioxidants ပါဝင်သောကြောင့် ခန္ဓာကိုယ်ကိုအန္တရာယ်ဖြစ်စေတဲ့ ဒြပ်ပေါင်းတွေကို ဖယ်ရှားပေးနိုင်ပါတယ်။
အဲဒါကြောင့် ကင်ဆာဖြစ်ပွားခြင်းအန္တရာယ်ကိ လျော့ကျစေနိုင်ခြင်း၊ နှလုံးသွေးကြောနဲ့ဆိုင်သောရောဂါများနဲ့ ကျောက်ကပ်အလုပ်မလုပ်ဘဲပျက်စီးခြင်းများကို လျော့ကျစေနိုင်ပါတယ်။ ဂေါ်ဖီထုပ်မှာ ဗီတာမင်နဲ့ သတ္တုဓာတ်တွေများစွာပါဝင်ပါတယ်။ ကျောက်ကပ်ကို
အန္တရာယ်ဖြစ်စေနိုင်တဲ့ဓာတ်တစ်ခုမှကို မပါဝင်ပါဘူး။

## ၃) ငရုပ်ပွအနီ
အနီရောင်ငရုပ်ပွမှာ ပိုတက်ဆီယမ်ဓာတ်နည်းပါးတဲ့အတွက် ကျောက်ကပ်ကျန်းမာရေးအတွက် ကောင်းမွန်စေပါတယ်။ သူတို့မှာ ဟင်းပွဲကို အရောင်ကော အရသာကိုကော ရရှိစေနိုင်တဲ့အပြင် vitamins C ၊ B6၊ A၊ folic acid နဲ့ fiber(အမျှင်ဓာတ်) တွေပါဝင်ပါသေးတယ်။ အနီရောင်ငရုပ်ပွမှာ antioxidant lycopene ဓာတ်ပါဝင်ပြီး ထိုဓာတ်က အချို့သော ကင်ဆာရောဂါများကိုတောင် ကာကွယ်နိုင်ပါသေးတယ်။

## ၄) ကြက်သွန်နီ
ကြက်သွန်နီက သင့်ရဲ့ကျောက်ကပ်လုပ်ဆောင်ချက်တွေကို ထိန်းသိမ်းပေးဖို့ ကူညီပေးနိုင်ပါတယ်။
ကြက်သွန်နီမှာ ပါဝင်တဲ့ flavonoids နဲ့ quercetin ဓာတ်တွေကြောင့် သွေးကြောထဲမှာ အဆီတွေစုပြုံခြင်းမျိုးကို ကာကွယ်ပေးနိုင်ပါတယ်။ Quercetin ဓာတ်ကတော့ နှလုံးရောဂါဖြစ်ပွားခြင်းနဲ့ ကင်ဆာရောဂါဖြစ်ပွားခြင်းကို လျော့ကျစေနိုင်ပါတယ်။ ကြက်သွန်နီက ပိုတက်ဆီယမ်နည်းပါးစွာပါဝင်တဲ့အတွက်ကြောင့် ကျောက်ကပ်အတွက် အဆင်ပြေစေပါတယ်။

## ၅) ကညွတ်
ကညွတ်မှာ ကယ်လိုရီနည်းပါးစွာပါဝင်ပြီး vitamins A၊ K နဲ့ C တို့ပါဝင်ပါတယ်။
ကြွက်တွေမှာ စမ်းသပ်တဲ့အခါ ကညွတ်က ကျောက်ကပ်ရဲ့လုပ်ဆောင်ချက်တွေကို ထိန်းသိမ်းပေးနိုင်တယ်လို့ လေ့လာတွေ့ရှိခဲ့ပါတယ်။
ဒါပေမယ့် potassium၊ calcium နဲ့ phosphorus လို့ဓာတ်တွေအနည်းငယ်မြင့်မားစွာပါဝင်နေပါတယ်။
အဲဒါကြောင့် ကညွတ်ကိုစားမယ်ဆိုရင်တော့ သင့်ရဲ့ဆရာဝန်နဲ့တိုင်ပင်သင့်ပါတယ်။

## ၆) ကြက်သွန်ဖြူ
ကြက်သွန်နီလိုပဲ ကြက်သွန်ဖြူက အနံဆိုးပေမယ့်လည်း ဆေးဘက်ဝင်တဲ့သစ်သီးသစ်ဥ ဖြစ်ပါတယ်။
ကြက်သွန်ဖြူက ဆေးဖက်ဝင်တဲ့အပြင် အစားအစာတွေမှာလည်း အနံအရသာကောင်းမွန်အောင်
ကူညီပေးနိုင်ပါတယ်။ လေ့လာသူတွေက ကြက်သွန်ဖြူရဲ့အရည်မှာ အမျိုးအစား၂
ဆီးချိုရောဂါသည်တွေသောက်သုံးသင့်တဲ့ဆေးဝါးကဲ့သို့ ဓာတ်တစ်မျိုးပါဝင်တဲ့အတွက်
တစ်ချို့သောဆေးဝါးများကြောင့် ကျောက်ကပ်ပျက်ဆီးခြင်း၊ ဓာတုဗေဒပစ္စည်းတွေကြောင့်
ကျောက်ကပ်ပျက်ဆီးခြင်းမျိုးကို ကာကွယ်ပေးနိုင်တဲ့အကျိုးသက်ရောက်မှုရှိတယ်လို့ တွေ့ရှိခဲ့ကြပါတယ်။

## ၇) ပန်းဂေါ်ဖီ
ပန်းဂေါ်ဖီက ကျောက်ကပ်အတွက်ကောင်းမွန်တဲ့အစားအစာဖြစ်ပြီး vitamin C, folate, နဲ့ fiberဓာတ်တို့များပြားစွာပါဝင်ပါတယ်။
ပန်းဂေါ်ဖီမှာ ပါဝင်တဲ့ဓာတ်ပေါင်းတွေက အသည်းအတွက်လည်း ကောင်းမွန်စေပြီး
ခန္ဓာကိုယ်မှာ အဟာရဖြစ်စေတဲ့ဒြပ်ပေါင်းတွေဖြစ်ပါတယ်။

## ၈) ပန်းသီး
ပန်းသီးမှာ vitamins, minerals, နဲ့ fiber ဓာတ်တွေပါဝင်ပါတယ်။ antioxidant ကြောင့် ခန္ဓာကိုယ်အတွက် မကောင်းတဲ့ကိုလက်စထရောတွေကို လျော့ကျစေနိုင်ပြီး နှလုံးရောဂါ၊ ကင်ဆာနဲ့ ဆီးချိုရောဂါတွေကို သက်သာစေနိုင်ပါတယ်။ ဆီးချိုရောဂါက ကျောက်ကပ်ပျက်စီးခြင်းနဲ့ဆက်စပ်နေသောကြောင့်
ပန်းသီးက သင့်ကျောက်ကပ်ရဲ့ပြဿနာတွေကို ကာကွယ်ပေးဖို့လည်း ကူညီနိုင်ပါတယ်။

## ၉) ကရိန်းဘယ်ရီသီး
ကရိန်းဘယ်ရီသီးဟာ ဆီးလမ်းကြောင်းပိုးဝင်ခြင်းနဲ့ပတ်သက်တဲ့ရောဂါတွေကို ကုသပေးနိုင်တဲ့အိမ်တွင်းဆေးဝါးတစ်မျိုးဖြစ်ပါတယ်။
Antioxidant တွေပါဝင်တဲ့အတွက်ကြောင့် အစာခြေလမ်းကြောင်းနဲ့ ဆီးလမ်းကြောင်းမှာ ပိုးဝင်ခြင်းတွေကို ကာကွယ်ပေးနိုင်ပါတယ်။ ကရိန်းဘယ်ရီသီးဖျော်ရည်ကို
သောက်သုံးခြင်းက ကျောက်ကပ်ကျောက်တည်ခြင်းကိုတောင် ကုသနိုင်တယ်လို့
လေ့လာသူတွေက ပြသခဲ့ကြပါတယ်။ ဒါပေမယ့် ကရိန်းဘယ်ရီသီးဖျော်ရည်ကိုအလွန်အကျွံသောက်သုံးခြင်းကတော့ ကျောက်ကပ်ကို အလုပ်အလွန်အကျွံလုပ်စေတဲ့အတွက်ကြောင့် အလွန်အကျွံသောက်သုံးခြင်းကတော့ မကောင်းပါဘူး။

## ၁၀) အဆီများသောငါး
ငါးမှာ ပရိုတင်းဓာတ်မြင့်မားစွာပါဝင်ပြီး polyunsaturated fatty acids (PUFA) လို့ခေါ်တဲ့ဓာတ်တစ်မျိုးလည်းပါဝင်ပါတယ်။
PUFA မှာပါဝင်တဲ့အစိတ်အပိုင်းများမှာ omega-3 fatty acids ပါဝင်ပါတယ်။ omega-3 fatty acids က ယောင်ရမ်းခြင်းတွေကို လျော့ကျစေပြီး free oxygen radicals တိုးပွားစေပါတယ်။ အဲဒါကြောင့် နှလုံးရောဂါကိုကာကွယ်ပေးနိုင်ပါတယ်။ cholesterol ကိုလျော့ကျစေပြီး ကျောက်ကပ်ကို
ကာကွယ်ပေးနိုင်ပါတယ်။
သိပ္ပံပညာရှင်တွေက ငါးမှာပါဝင်တဲ့ PUFAs က ကျောက်ကပ်ဆိုင်ရာရောဂါများ ဖြစ်ပေါ်ခြင်းကို
နှေးကွေးစေနိုင်တယ်လို့ တွေ့ရှိခဲ့ပါတယ်။

အထက်ကအစားအစာလေးတွေကိုသိပြီးတဲ့နောက်မှာတော့ အစာလည်းဆေး၊ ဆေးလည်းအစာဆိုသလို ချင့်ချိန်စားသုံးရင်း အားလုံးပဲ ကျန်းမာသောဘဝကိုပိုင်ဆိုင်ကြပါစေ။

https://www.healthandfitnesstipsz.com/2018/06/10-best-foods-to-keep-your-kidneys.html လင့်မှ ဘာသာပြန်ဖော်ပြခြင်းဖြစ်ပါတယ်။
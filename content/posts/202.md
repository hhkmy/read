+++
date = "2025-09-04T04:58:56+06:30"
title = 'ရေသောက်ခြင်းဖြင့်ဘယ်လိုဝိတ်ကျစေနိုင်လဲ။'
recorded = false
description = "ရေသောက်ခြင်းဖြင့် ဝိတ်ကျစေနိုင်မည့်နည်းလမ်းများကို လေ့လာပါ။"
categories = ["Health", "Nutrition"]
tags = ["Drinking Water", "Weight Loss", "Health Tips"]
slug = "how-drinking-water-helps-weight-loss"
cover = ""
preview = ""
+++
ရေသောက်ခြင်းက ဝိတ်ကျစေတယ်ဆိုတဲ့အကြောင်းကို သင်တစ်ကြိမ်ထက်မက ကြားဖူးပြီးသားဖြစ်မှာပါ။ ဒါပေမယ့် ရေသောက်ခြင်းက အမှန်တကယ်ဝိတ်ကျစေနိုင်လို့လား။ အတိုဆုံးဖြေရမယ်ဆိုရင် ဟုတ်ပါတယ်။ ရေသောက်ခြင်းက သင့်ခန္ဓာကိုယ်တွင်းက ဓာတုဖြစ်စဉ်ပြောင်းလဲမှုတွေကို မြင့်တက်စေဖို့ ကူညီပေးနိုင်ပါတယ်။ သင့်ခန္ဓာကိုယ်က အညစ်အကြေးတွေကို သန့်စင်ပေးနိုင်ပါတယ်။ အစာစားချင်စိတ်ကို ချိုးနှိမ်ပေးနိုင်ပါတယ်။ အဲဒီ့တော့ ဒီထက်ပိုပြီးသေချာအောင် ဘာလုပ်နေအုံးမှာလဲ။ သင့်ခန္ဓာကိုယ်ရေဓာတ်ပြည့်ဝနေဖို့နဲ့ ပေါင်ချိန်ကျဖို့ တစ်နေ့ကို ရေ ၈ခွက်ကနေ ၁၀အတွင်းသောက်ဖို့ အကြံပေးချင်ပါတယ်။ 

## အဆင့် ၁) အစာမစားမီရေသောက်ပါ။
အစားမစားမီရေသောက်ခြင်းက သင့်ကိုပြည့်တင်းနေစေတဲ့အတွက် သင်စားမယ့်အစာပမာဏကို လျော့ကျသွားစေပါတယ်။ ကျန်းမာရေးဝက်ဆိုက်တစ်ခုဖြစ်တဲ့ WebMD က အစာမစားမီရေသောက်ခြင်းက ပျမ်းမျှအားဖြင့် ၇၅ ကယ်လိုရီခန့်လျော့ကျစေနိုင်ပါတယ်လို့ဖော်ပြထားပါတယ်။ အစာတစ်ခါမစားမီ တစ်ခါရေသောက်ခြင်းက သင့်ကို အနည်းဆုံး တစ်နှစ်မှာ ကယ်လိုရီ ၇၅၀၀၀ခန့် လျော့ကျစေနိုင်ပါတယ်။ တွက်ချက်ကြည့်မယ်ဆိုရင်ရေသောက်ခြင်းကြောင့် တစ်နှစ်မှာ ၈ပေါင်ခန့် ဝိတ်လျှော့ကျစေနိုင်ပါတယ်။ အခုပဲ အစာမစားမီ ရေသောက်ဖို့ စိတ်ကူးလိုက်ပါတော့။ 

## အဆင့် ၂) ကယ်လိုရီများတဲ့သောက်စရာတွေကို ရေဖြင့်အစားထိုးပါ။
ဆိုဒါတွေနဲ့ အခြားအချိုရည်တွေကို လွှင့်ပစ်ပြီးသင့်ခန္ဓာကိုယ်ဝိတ်ကျစေဖို့ကူညီပေးတဲ့ ရေနဲ့အစားထိုးလိုက်ပါတယ်။ ရေသောက်ရတာရိုးလာတဲ့အခါ ရှောက်သီးကိုအကွင်းလေးတွေလှီးပြီး ရေထဲထည့်သောက်လို့ရပါတယ်။ ရှောက်သီး ဒါမှမဟုတ် သံပုရိုသီးအကွင်းလိုက်လေးထည့်ထားတဲ့ရေတစ်ဖန်ခွက်က သင့်ပေါင်ချိန်ကျဖို့ ကူညီပေးပါလိမ့်မယ်။ ရှောက်သီး (သို့) သံပုရိုသီးမှာပါတဲ့ pectin ဆိုတဲ့ဓာတ်တစ်မျိးက အစာအစားချင်စိတ်ကိုလျော့ကျစေနိုင်ပါတယ်။ ရေက အမှန်တကယ်ဝိတ်မကျစေဘူးလို့ ထင်နေတယ်ဆိုရင် သင်သောက်နေကျ သကြားဓာတ်များတဲ့အချိုရည်တွေကို ရက်သတ္တပတ်အနည်းငယ်ခန့် မသောက်ဘဲနေကြည့်လိုက်ပါ။ ခြားနားမှုကို သင်မြင်လာပါလိမ့်မယ်။ 

## အဆင့် ၃) ရေခဲရေသောက်ပါ။
ရေခဲရေသောက်ခြင်းက သင့်ရဲ့ခန္ဓာကိုယ်မှ ဓာတုဗေဒအရဖြစ်ပေါ်တဲ့ပြောင်းလဲခြင်းတွေကို မြင့်တက်စေနိုင်တဲ့အတွက် ရေဓာတ်ပြည့်ဝပြီး အလုပ်ပိုလုပ်နိုင်လာပါလိမ့်မယ်။ အဲဒါကြောင့်ကယ်လိုရီတွေပိုပြီးလောင်ကျွမ်းစေနိုင်တဲ့အတွက် ဝိတ်ကျဖို့ အကူအညီဖြစ်စေနိုင်ပါတယ်။ 

## အဆင့် ၄) GYM ဆော့ပါ။
ရေသောက်ခြင်းက ကြွက်တက်ခြင်းကို ကာကွယ်ပေးနိုင်ပြီး သင့်ရဲ့အဆစ်အမြစ်တွေကို လှုပ်ရှားရလွယ်ကူစေနိုင်ပါတယ်။ အဲဒါကြောင့် သင်ပိုပြီး ရှည်ကြာအောင်၊ ပိုပြီး ပြင်းထန်အောင် လေ့ကျင့်ခန်းလုပ်နိုင်ပါတယ်။ လှုပ်ရှားမှုများတဲ့အခါ ရေသောက်ချင်စိတ်ပိုဖြစ်လာတဲ့အတွက် သင့်ကိုဝိတ်ကျစေနိုင်ပါတယ်။ . 

## အဆင့် ၅) ရေသောက်တာလုံလောက်မှုရှိမရှိ သေချာအောင်လုပ်ပါ။
ရေသောက်ပြီး သင့်ရဲ့ဝိတ်ကိုအမှန်တကယ်ချချင်တယ်ဆိုရင် အောက်ပါ နည်းလမ်းတွေကို သင်လိုက်နာသင့်ပါတယ်။ တစ်နေ့ကို ရေ ၈ခွက်သောက်ပြီး ဝိတ်ကျအောင်လုပ်ပြီး သင်လိုချင်တဲ့ပေါင်ချိန်ရသည့်အထိ ထိန်းသိမ်းပါ။ လေ့ကျင့်ခန်းပြင်းထန်အောင်လုပ်ပြီး ချွေးထွက်များတဲ့အခါ ရေပိုသောက်ပါ။ ဒါမှမဟုတ် ရေနည်းနည်းပဲသောက်တယ်ဆိုရင် ဆေးဘက်ဝင်တဲ့လက်ဖက်ရည်တစ်ခုခုသောက်ပါ။ ကဖင်းဓာတ်တော့နည်းပါစေ။ Trent Nessler(managing director of Baptist Sports Medicine in Nashville) ကတော့ နေ့တိုင်းမှာ သင့်ပေါင်ချိန်တစ်ပေါင်အတွက် ရေအောင်စဝက်နဲ့ ရေတစ်အောင်စ ကြား ပမာဏလောက်တော့ သောက်ဖို့ကြိုးစားသင့်တယ်လို့ ပြောခဲ့ပါတယ်။ ရေဓာတ်မလုံလောက်ဘူးဆိုရင် သင်ဘယ်လိုသိနိုင်မလဲ။ ယေဘုယျအားဖြင့်တော့ သင်သန့်စင်ခန်းသွားပြီးတဲ့နောက် စစ်ဆေးရန်လိုအပ်ပါတယ်။ သင်ကရေဓာတ်ပြည့်ဝသူဖြစ်တယ်ဆိုရင်တော့ သင့်ရဲ့ဆီးက ကြည်လင်ပြီး အဝါဖျော့ရောင်လေးဖြစ်နေပါလိမ့်မယ်။ သင့်ရဲ့ဆီးက အရောင်ရင့်နေတယ်ဆိုရင်တော့ သင်က ရေကိုပုံမှန်သောက်နေကျထက် ပိုသောက်ဖို့လိုနေပါပြီ။ အထူးသဖြင့် သင့်ရဲ့ပေါင်ချိန်ကျချင်တယ်ဆိုရင်ပေါ့။ ဝိတ်ချဖို့အတွက် ရေဓာတ်လုံလောက်မှုရှိမရှိကို သိချင်ရင် အဲဒီအကြမ်းဖျင်းနည်းလမ်းနဲ့ သိနိုင်ပါတယ်။

https://www.gaiam.com/blogs/discover/how-drinking-more-water-can-help-you-lose-weight မှ ဘာသာပြန်ဖော်ပြထားခြင်းဖြစ်ပါတယ်။
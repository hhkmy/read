+++
date = "2025-09-07T04:51:42+06:30"
title = 'ရုံးပိတ်ရက်မှာ မိသားစုနဲ့ အချိန်ကုန်ဆုံးစေရန် အကြံများ'
recorded = false
description = "ရုံးပိတ်ရက်မှာ မိသားစုနှင့်အတူ အချိန်ကုန်ဆုံးစေရန် အကြံဉာဏ်များကို ဖော်ပြထားသော ဆောင်းပါး"
categories = ["Family", "Life Tips"]
tags = ["Family", "Holidays", "Happiness", "Time Management"]
slug = "family-time-on-holidays"
cover = ""
preview = ""
+++
နေ့ရက်တိုင်းမှာ အလုပ်၊ ငွေကြေး၊ လူမှုရေး အထွေထွေကိစ ္စပေါင်းများစွာနဲ့ ရှုပ်ထွေးလွန်းတဲ့လောကကြီးမှာ တစ်ပတ်မှာတစ်ရက်အားလပ်ရက်အနေနဲ့မိသားစုကို အချိန်ပေးပြီး ပျော်ရွှင်စွာနေခြင်းက စိတ်ဖိစီးမှုတွေကိုပြေပျာက်စေမှာပါ။ ခရီးတွေထွက်၊ ငွေတွေအများကြီးအကုန်ကျခံစရာမလိုဘဲ မိသားစုနှင့်အတူ အဖိုးတန်တဲ့ အချိန်တွေကို ပျော်ရွှင်စရာအမှတ်တရ အချိန်လေးတွေဖြစ် ဘယ်လိုဖန်တီးနိုင်မယ့်ဆိုတာကို ဖော်ပြပေးလိုက်ပါတယ်။ 

## ၁) မိသားစုနှင့်အတူ ဈေးဝယ်ထွက်ခြင်း
တစ်ပတ်စာအတွက် အစားအသောက်စီမံရအောင်၊ အိမ်မှာလိုအပ်နေတာလေးတွေဖြည့်ပြီးသားဖြစ်အောင် ဈေးဝယ်ထွက်ခြင်းက မိသားစုအတွက် အပန်းလဲပြေသလို နောက်တစ်ပတ်အတွက်ပါ စီစဉ်ထားပြီးသားဖြစ်သွားမှာပါ။ အမျိုးသမီးကလည်း သူနဲ့အတူ အဖော်လုပ်ပေးလို့ သိပ်သဘောကျမှာပါ။ 

## ၂) မိသားစုနှင့်အတူ အိမ်သန့်ရှင်းရေး လုပ်ခြင်း
တစ်ပတ်လုံးအလုပ်တွေများလို့ အိမ်မရှင်းဖြစ်ဘူးလား။ စိတ်မပူပါနဲ့…..တစ်ယောက်တစ်လှည့်အားလုံးဝိုင်းကူပြီး အိမ်သန့်ရှင်းရေးလေးလုပ်ကြည့်လိုက်ပါ။ အိမ်လည်း သန့်ရှင်းပြီးသွားသလို တစ်ယောက်တစ်လှည့်ကူလုပ်ကြတာမို့ပျော်စရာကောင်းပြီး ပေါ့ပေါ့ပါးပါးလေးနဲ့ မမောမပန်းဘဲ သန့်ရှင်းရေးလုပ်ပြီးသွားမှာပါ။ 

## ၃) မိသားစုနှင့်အတူ ချက်ပြုတ်စားသောက်ကြခြင်း
ချက်ပြုတ်တဲ့နေရာမှာလည်း ထိုနည်းတူပါပဲ။ တစ်ယောက်ကို တစ်ယောက်ကူပြီး ထူးထူးဆန်းဆန်းတွေ ဝိုင်းဝန်းချက်ပြုတ်ခြင်းက ပျော်စရာ အင်မတန်မှကာင်းပါတယ်။ ချက်ပြုတ်ပြီးတဲ့အခါမှာလည်း သန့်ရှင်းဖို့၊ ဆေးကြောဖို့ ဝိုင်းကူလုပ်ကြတဲ့အခါ မြန်မြန်ရှင်းလင်းပြီးသွားလို့ အားလုံးအတွက်လည်း ပင်ပန်းရကောင်းမှန်းတောင်သိလိုက်မှာမဟုတ်ပါဘူး။ 

## ၄) မိသားစုနှင့်အတူ မုန့်စားရင်း ရုပ်ရှင်ကြည့်ခြင်း
စားချင်တဲ့မုန့်တွေဝယ်ထားပြီး အိမ်မှာ မိသားစုနဲ့အတူ ရုပ်ရှင်အေးဆေးကြည့်ခြင်းကလည်း အပန်းဖြေခြင်းတစ်မျိုးပါပဲ။ ရယ်စရာဟာသကားမျိုးဆိုရင် မိသားစုတွေစုံစုံလင်လင်နဲ့မို့ တဝါးဝါးတဟားဟားရယ်မောလိုက်ခြင်းက လွတ်လပ်စေမှာပါ။ ဒရမ်မာကားမျိုး ဆိုလည်း အားလုံးအတူမျှဝေခံစားပြီး အပြန်အလှန်ဆွေးနွေးလို့ရစေမှာပါ။ ဒါမှမဟုတ် အနီးနားက ရုပ်ရှင်ရုံမှာ ရုပ်ရှင်ကြည့်တာမျိုးကလည်း အကုန်အကျသက်သာသလို မိသားစုကြားပျော်ရွှင်မှုလည်း တိုးစေမှာပါ။ 

## ၅) မိသားစုနှင့်အတူ ကစားကွင်း (သို့မဟုတ်) ပန်းခြံ တစ်ခုခုသွားခြင်း
မိသားစုနှင့်အတူ လေကောင်းလေသန့်ရမယ့်ပန်းခြံတစ်ခုခုသွားခြင်းက ပိတ်လှောင်မှုတွေကနေ လွတ်မြောက်စေမှာပါ။ ကလေးငယ်ရှိခဲ့ရင်လည်း ကစားကွင်းမှာ ပြေးလွှားဆော့ကစားခြင်းက ကလေးကိုသန်မာစေသလို လေကောင်းလေသန့်ရစေလို့ ကျန်းမာရေးအတွက်ကောင်းစေပါတယ်။ ကိုယ်တိုင်လဲ နည်းပညာလောကကြီးက ခဏတဖြုတ်ထွက်ပြီး ကိုယ်လက်လေ့ကျင့်ခန်းလုပ်ပြီးသားဖြစ်စေမှာပါ။ 

## ၆) မိသားစုနှင့်အတူ စာဖတ်ခြင်း၊
စာအုပ်အကြောင်းအပြန်အလှန်ဆွေးနွေးပြောပြခြင်း အပြင်ကိုမသွားချင်ဘူးဆိုရင်လည်း ဖတ်ထားတဲ့စာအုပ်အကြောင်း ဝိုင်းဝန်းဆွေးနွေးကြခြင်းက စိတ်ဖိစီးမှုကိုသက်သာစေမှာပါ။ ဘယ်စာအုပ်ကတော့ ဘာအတွက်ဖတ်သင့်တယ်….ဆိုတာမျိုးက မိသားစုထဲက အငယ်တွေအတွက် လမ်းညွှန်ပေးနိုင်သလို၊ ဖတ်ပြီးသွားတဲ့အခါ ဆွေးနွေးခိုင်းခြင်းက သူတို့ရဲ့ စာဖတ်စွမ်းရည်ကို တိုးတက်စေလို့ ဗဟုသုတတိုးစေမှာပါ။ 

## ၇) အမျိုးများထံ အလည်သွားခြင်း
တစ်ပတ်လုံးအလုပ်ကိစ ္စ အထွေထွေကိစ္စပေါင်းများစွာနဲ့ ရှုပ်ထွေးနေမိလို့ နှစ်ဖက်မိဘအဖိုးအဖွားတွေဆီ သာကြောင်းမာကြောင်းလေးတောင် မေးဖြစ်ချင်မှမေးဖြစ်မှာပါ။ ငွေကြေးထက်အရေးကြီးတာ မေတ ္တာတရားဆိုတာ မေ့ထားလို့မရပါဘူး။ ငယ်စဉ်က ကိုယ့်အပေါ်မေတ ္တာထားခဲ့တဲ့အဖေအမေအဖိုးအဖွားများဆီ လက်ဆောင်လေးတွေဝယ်ပြီး အလည်သွားလိုက်ပါ။ သူတို့ သိပ်ပျော်သွားကြမှာပါ။ အရိုးရှင်းဆုံးနည်းလမ်းလေးတွေသုံးပြီး ဒီတစ်ပတ်အားလပ်ရက်ကို ကိုယ်ချစ်ရသောသူတွေ နဲ့ တန်ဖိုးရှိသော အချိန်များ ပျော်ရွှင်စွာကုန်ဆုံးနိုင်ကြပါစေလို့ဆုမွန်ကောင်းတောင်းပေးလိုက်ပါတယ်။ အပြင်ချည်းပဲသွားနေတဲ့ အလုပ်တွေချည်းပဲ ကြိုးစားနေတဲ့ ကိုယ်ရဲ့ လက်တွဲဖော်တွေသိအောင်လည်း ကိုယ့်စာမျက်နှာမှာရှယ်ပြီး သူတို့ သိသွားအောင် Tag လုပ်ပေးလိုက်ပါအုန်း။
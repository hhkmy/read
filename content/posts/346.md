+++
date = "2025-09-13T18:08:07+06:30"
title = 'စတော်ဘယ်ရီစားသုံးခြင်းရဲ့ကောင်းကျိုးများ'
recorded = false
description = "စတော်ဘယ်ရီစားသုံးခြင်းရဲ့ကျန်းမာရေးအတွက်အကျိုးကျေးဇူးများကိုဖော်ပြထားသောဆောင်းပါး"
categories = ["Health", "Nutrition"]
tags = ["Strawberries", "Health", "Nutrition", "Vitamin C", "Folic Acid", "Potassium", "Fiber", "Antioxidants", "Manganese"]
slug = "strawberry-health-benefits"
cover = ""
preview = ""
+++
စတော်ဘယ်ရီသီးက ကမ္ဘာပေါ်မှာ လူကြိုက်များတဲ့အသီးတွေထဲက အသီးတစ်မျိုးပါပဲ။ ဒါပေမယ့် သူ့ရဲ့ ကျန်းမာရေးအတွက်ကောင်းစေတဲ့ အဓိက စွမ်းအင်တွေ၊ အာဟာရဓာတ်တွေက ဘာတွေလဲဆိုတာ ဖော်ပြပေးချင်ပါတယ်။

## Vitamin C
စတော်ဘယ်ရီသီးမှာ လိမ္မောသီးထက်တောင် ဗီတာမင်စီကြွယ်ဝစွာပါဝင်ပါသေးတယ်။ ဗီတာမင်စီက ကျန်းမာရေးအတွက် အရမ်းကို ကောင်းကျိုးဖြစ်စေပါတယ်။ ခန္ဓာကိုယ်ရဲ့ ခုခံစွမ်းအားတိုးစေပြီး သင့်ခန္ဓာကိုယ်မှာ သံဓာတ်စုပ်ယူမှု ပိုမိုအားကောင်းစေပါတယ်။ အရိုးနဲ့ အရွတ်တွေရဲ့လုပ်ဆောင်ကိုပိုကောင်းစေနိုင်ပြီး ကော်လိပ်ဂျင်တွေကို ဖြစ်ပေါ်စေပါတတယ်။ နောက်ထပ်လေ့လာတွေ့ရှိချက်တွေအရဆိုရင် ဗီတာမင်စီက စိတ်ပူပန်မှုတွေကို လျော့ကစေပြီး စိတ်အာရုံခံစားချက်တွေကိုတောင် မြင့်တင်ပေးနိုင်ပါသေးတယ်။

## ဖောလစ်အက်ဆစ် (Folic Acid)
စတော်ဘယ်ရီမှာ ဖောလိတ်ဓာတ်တွေလည်း ပါဝင်ပါတယ်။ ဖောလိတ်ဆိုတာက ဖောလစ်အက်ဆစ် ဒါမှမဟုတ် ဗီတာမင် ဘီနိုင်းလို့လည်း ခေါ်ပါတယ်။ ကျွန်တော်တို့ခန္ဓာကိုယ်အတွက် နည်းလမ်းပေါင်းစုံကနေ အရေးပါပါတယ်။
ကျန်းမာစေတဲ့ဆဲလ်အသစ်တွေကို ကြီးထွားဖွံ့ဖြိုးစေပြီး ကိုယ်ဝန်ဆောင်တွေ မီးဖွားချိန်မှာ သန္ဓေသားရဲ့အာရုံကြောဆိုင်ရာရောဂါဖြစ်ပွားမှုမဖြစ်အောင် ကာကွယ်ပေးနိုင်ပါတယ်။ နှလုံးရောဂါနဲ့ လေဖြတ်ခြင်းကိုလည်း လျော့ကျစေနိုင်ပါတယ်။ အချို့သော ကင်ဆာရောဂါတွေကိုတောင် လျော့ကျစေနိုင်တယ်လို့ အမေရိကန်ဆေးဝါးဆိုင်ရာအဖွဲ့အစည်း (American Medical Association) က ဖော်ပြခဲ့ပါတယ်။

## ပိုတက်ဆီယမ် (Potassium)
စတော်ဘယ်ရီသီးမှာ ပါဝင်တဲ့အခြားသော ဓာတ်တစ်မျိုးကတော့ ပိုတက်ဆီယမ်ဓာတ်ပါပဲ။ ပိုတက်ဆီယမ်က ကျောက်ကပ်ရဲ့လုပ်ဆောင်ချက်ကို ထိန်းသိမ်းပေးနိုင်ဖို့ ကူညီပေးပါတယ်။ အာရုံကြောဆဲလ်တွေနဲ့ ကြွက်သားတွေရဲ့လုပ်ဆောင်ချက်အတွက်အရေးပါတဲ့ဓာတ်တစ်မျိုးလည်းဖြစ်ပါတယ်။

## အမျှင်ဓာတ် (Fiber)
စတော်ဘယ်ရီဖျော်ရည်တစ်ခွက်မှာ အမျှင်ဓာတ် ၃ဂရမ်တောင်ပါဝင်ပါတယ်။ အမျှင်ဓာတ်က အစာခြေစနစ်အတွက်ကောင်းမွန်စေပြီး ဝိတ်ကျဖို့လည်း အထောက်အကူဖြစ်စေနိုင်ပါတယ်။ ကိုလက်စထရောတွေကိုလည်း လျော့ကျစေနိုင်ပါတယ်။ သွေးထဲကသကြားဓာတ်ကိုလည်း ထိန်းညှိပေးနိုင်ပါတယ်။ အဲဒါကြောင့် အမျှင်ဓာတ်က ကျန်းမာရေးအတွက် မရှိမဖြစ်လိုအပ်တဲ့ ဓာတ်တစ်မျိုးဖြစ်ပါတယ်။

## ဓါတ်တိုးကာကွယ်ဓါတ် (antioxidants)
အပင်တွေကို အခြေခံပြီး ဖြစ်လာတဲ့ အစားအစာတွေမှာ ဓါတ်တိုးကာကွယ်ဓါတ် (antioxidants) တွေပေါများစွာပါဝင်ပါတယ်။ စတော်ဘယ်ရီမှာလည်း ပေါများစွာပါဝင်ပါတယ်။ ထိုဓာတ်က နှလုံးနဲ့ ကင်ဆာရောဂါအချို့ဖြစ်ပွားမှုအန္တရာယ်ကို လျော့ကျစေနိုင်ပါတယ်။

## မဂ္ဂနိစ် (Manganese)
စတော်ဘယ်ရီသီးမှာ ပါဝင်တဲ့ဓာတ်တွေထဲမှာ ချန်ထားလို့မဖြစ်တဲ့ဓာတ်တစ်မျိုးကလည်း မဂ္ဂနစ်ဓာတ်ပါပဲ။
ခန္ဓာကိုယ်ကြီးထွားဖို့နဲ့ ကျန်းမာမှုကို မြင့်တင်ပေးနိုင်ပါတယ်။ အဆီတွေကို လောင်ကျွမ်းစေပြီး ပရိုတင်းဓာတ်နဲ့ ကာဗွန်ဟိုက်ဒရိတ်တွေကို ချေဖျက်ရာတွင် ကူညီပေးနိုင်ပါတယ်။

https://www.oola.com/life-in-flavor/2423072/the-many-health-benefits-of-strawberries/?_fc=2423072&utm_campaign=rola-opin-m-us-69012300&utm_source=opin လင့်မှ ဘာသာပြန်ဖော်ပြခြင်းဖြစ်ပါတယ်။
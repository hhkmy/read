+++
date = "2025-09-07T08:51:20+06:30"
title = 'အဆုတ်အားကောင်းစေသည့်အစားအစာများ'
recorded = false
description = "အဆုတ်အားကောင်းစေသည့်အစားအစာများအကြောင်း ဖော်ပြထားသော ဆောင်းပါးဖြစ်ပြီး သင့်ရဲ့အသက်ရှူစနစ်ကို ပိုမိုကျန်းမာစေမည့်အချက်များကို ဖော်ပြထားပါသည်။"
categories = ["Health", "Food"]
tags = ["Lung Health", "Food", "Health Tips"]
slug = "healthy-lungs-foods"
cover = ""
preview = ""
+++
ကျွန်တော်တို့ရဲ့ခန္ဓာကိုယ်မှာ အဆုတ်က အရေးကြီးတဲ့အဂါၤတစ်ရပ်ဖြစ်ပါတယ်။ အောက်ဆီဂျင်ကို ရှုသွင်းပြီး ကာဗွန်ဒိုင်အောက်ဆိုက်ကို ထုတ်လွှတ်ခြင်းက ခန္ဓာကိုယ်အတွက် အရမ်းအရေးကြီးတဲ့ အညစ်အကြေးကို စွန့်ထုတ်ခြင်းဖြစ်ပါတယ်။ အဆုတ်သာမရှိရင် ကျွန်တော့်စကားမပြောနိုင် မရယ်နိုင် အသက်မရှုနိုင် ဖြစ်ရမှာပါ။ အဲဒါဆို အသက်ရှင်နိုင်မှာ မဟုတ်တော့ပါဘူး။ ကျန်းမာတဲ့အဆုတ်က ပိုပြီး ကျန်းမာအသက်ရှည်တဲ့ဘဝကို ပိုင်ဆိုင်နိုင်စေပါတယ်။ ဆေးလိပ်သောက်ခြင်းနဲ့ အခြားသောမကောင်းတဲ့အကျင့်တွေက အဆုတ်ကို အန္တရာယ်ပေးနိုင်ပါတယ်။ အချို့သော သဘာဝအစားအစာတွေက သင့်ရဲ့အသက်ရှူစနစ်နဲ့ အဆုတ်ကိုပိုပြီးကျန်းမာစေပါတယ်။ အဲဒါကြောင့် အဆုတ်ကို ပိုပြီး ကျန်းမာစေတဲ့အစားအစာတွေကို ဖော်ပြပေးလိုက်ပါတယ်။

## ၁) ရေ
ရေက လူ့ခန္ဓာကိုယ်အတွက် မရှိမဖြစ်တဲ့ အရာတစ်ခုပါပဲ။ အဆုတ်ကို ရေဓာတ်ပြည့်ဝနေစေဖို့နဲ့ လေကို ရှုသွင်းရှုထုတ်လုပ်မယ့်လုပ်ဆောင်ချက်တွေအတွက် ရေကမရှိမဖြစ်လိုအပ်ပါတယ်။ ကျွန်တော်တို့ခန္ဓာကိုယ်က အဆိပ်အတောက်တွေနဲ့ အညစ်အကြေးတွေကို ရေက လုံးဝဖယ်ရှားပေးနိုင်ပါတယ်။

## ၂) ပန်းဂေါ်ဖီနွယ်ဝင် အသီးအရွက်များ
ဂေါ်ဖီအနွယ်ဝင် ဟင်းသီးဟင်းရွက်တွေက antioxidants တွေပေါများစွာပါဝင်လို့ အဆုတ်ကို သန့်စင်ပေးဖို့ မရှိမဖြစ်လိုအပ်ပါတယ်။ ပန်းပွင့်စိမ်းက ကျန်းမာရေးအတွက်အကောင်းဆုံးနဲ့ အဆုတ်အားကောင်းစေတဲ့အသီးအရွက်တစ်မျိုးပဲဖြစ်ပါတယ်။ ဂေါ်ဖီနဲ့ ဂေါ်ဖီပန်းပွင့်တွေက ကျန်းမာတဲ့အဆုတ်ဖြစ်ဖို့အတွက် ရွေးချယ်စားသုံးသင့်တဲ့အစားအစာပါပဲ။

## ၃) ကြက်သွန်ဖြူ
ကြက်သွန်ဖြူက အဆုတ်ကျန်းမာရေးအတွက် ကောင်းမွန်စေတဲ့အစားအစာတစ်မျိုးပါပဲ။ ကိုလက်စထရောတွေ၊ ခန္ဓာကိုယ်တွင်းယောင်ရမ်းခြင်းတွေ၊ ကူးစက်မှုတွေကို ဖယ်ရှားခြင်းပေးဖို့ အကျိုးရှိတဲ့အစားအစာတစ်မျိုးဖြစ်ပါတယ်။

## ၄) ဘယ်ရီသီးများ
ဘယ်ရီသီးများမှာ antioxidants နဲ့ beta-carotene ဓာတ်တွေ ပါဝင်တဲ့အပြင် အခြား ကျန်းမာရေးအတွက်ကောင်းမွန်စေတဲ့ဓာတ်တွေလည်း ပါဝင်ပါတယ်။ ဘယ်ရီသီးများမှာ ပါဝင်တဲ့ antioxidants က အဆုတ်ကင်ဆာဖြစ်ပွားမှုကို ကာကွယ်ပေးနိုင်ပါတယ်။ အဆုတ်နဲ့ပတ်သက်တဲ့ရောဂါတော်တော်များများကိုလည်း ဘယ်ရီသီးအနွယ်ဝင်အသီးတွေက တိုက်ဖျက်နိုင်ပါတယ်။

## ၅) ပန်းသီး
အသက်ရှူလမ်းကြောင်းအတွက်နဲ့ သင့်ခန္ဓာကိုယ်အတွက် ပန်းသီးက အကျိုးရှိစေပါတယ်။ အဆုတ်နဲ့ပတ်သက်ပြီး ဖြစ်တတ်တဲ့ရောဂါတော်တော်များများကို ကာကွယ်ပေးနိုင်ပါတယ်။

## ၆) ငရုတ်သီး
Capsaicin လို့ခေါ်တဲ့ ဓာတ်တစ်မျိုးပါဝင်တဲ့ ငရုတ်သီးက ခန္ဓာကိုယ်တစ်လျှောက်ကို သွေးတွေလည်ပတ်မှုအားကောင်းစေပါတယ်။ အဲဒါကြောင့် ကူးစက်မှုတွေကို လျော့ချပေးနိုင်ပါတယ်။

## ၇) ရှောက်ချိုသီး (Grapefruit)
ဗီတာမင်နဲ့ သတ္တုဓာတ်တွေ ပါဝင်တဲ့ ရှောက်ချိုသီးရဲ့ ခါးသက်သက်ဓာတ်က အသက်ရှူလမ်းကြောင်းစနစ်အတွက် ကေင်းမွန်စေပါတယ်။ flavonoids ဓာတ်က အဆုတ်ကို သန့်စင်ပေးဖို့ နဲ့ အဆုတ်ကို အားကောင်းစေတဲ့အတွက် ရှောက်ချိုသီးက အဆုတ်အားကောင်းစေတဲ့အစားအစာထဲမှာ ပါဝင်ပါတယ်။

## ၈) မုန်လာဥနီ
ဥနီသီးမှာ များပြားတဲ့ဗီတာမင်ဓာတ်တွေပါဝင်ပါတယ်။ ဗီတာမင်အေ ပါဝင်မှုကြောင့် အဆုတ်ရောဂါတွေကို တိုက်ဖျက်ဖို့ ကူညီပေးနိုင်ပါတယ်။ antioxidants နဲ့ lycopene ဓာတ်တွေ ပါဝင်မှုကြောင့် အဆုတ်နဲ့ နှလုံးသွေးကြောစနစ်တွေကိုလည်း ကောင်းမွန်စေနိုင်ပါတယ်။

## ၉) မဂ္ဂနီဆီယမ်ဓာတ် ကြွယ်ဝတဲ့အစားအစာများ
မဂ္ဂနီဆီယမ်ဓာတ်ပါဝင်တဲ့အစားအစာတွေက အဆုတ်ကို ပိုကျန်းမာစေဖို့ ကူညီပေးနိုင်ပါတယ်။ အဆုတ်ရဲ့လုပ်ဆောင်ချက်ကို ပိုတိုးတက်စေပြီး ရင်ကျပ်ရောဂါကဲ့သို့ ရောဂါတွေကိုလည်း သက်သာစေနိုင်ပါတယ်။ (မဂ္ဂနီဆီယမ် ကြွယ်ဝသော အစားအစာများကို ဆောင်းပါးတစ်ပုဒ်ဖော်ပြဖူးပါတယ်၊ ရှာဖွေဖတ်ရှုကြည့်လို့ရပါတယ်)
အထက်က ဖော်ပြာထားတဲ့အစားအစာတွေကတော့ အဆုတ်ကို အားကောင်းစေပြီး အဆုတ်သန့်စင်ဖို့နဲ့ ကျန်းမာဖို့အတွက် အဓိက စားသုံးသင့်တဲ့အစားအစာတွေပဲဖြစ်ပါတယ်။

https://stylesatlife.com/articles/foods-for-healthy-lungs/ လင့်မှ ဘာသာပြန်ဖော်ပြထားပါတယ်။
+++
date = "2025-09-04T10:54:38+06:30"
title = 'ဘဝတွင် မပါတ်သက် သင့်သောလူများ'
recorded = false
description = "ဘဝတွင် မပါတ်သက်သင့်သောလူများအကြောင်း ဖော်ပြထားသော ဆောင်းပါး"
categories = ["self-improvement", "relationships"]
tags = ["life lessons", "toxic people", "personal growth"]
slug = "avoid-toxic-people-in-life"
cover = ""
preview = ""
+++
လူတိုင်းက ကိုယ့်ဘဝကို ကိုယ်တည်ဆောက်ရတာပါ။ ကိုယ့်ဘဝကိုကောင်းမွန်စွာတည်ဆောက်ချင်တဲ့အခါ ကောင်းမွန်တဲ့သူတွေနဲ့သာ ဝန်းရံထားဖို့လိုပါတယ်။ ကိုယ်တိုင်ကလည်း လူကောင်းတစ်ယောက်ဖြစ်ဖို့လိုသလို ကိုယ့်ပတ်ဝန်းကျင်မှာလည်း လူကောင်းတွေနဲ့သာ ဝန်းရံထားခြင်းက ကောင်းမွန်တဲ့ဘဝတစ်ခုတည်ဆောက်ဖို့ အဓိက လိုအပ်ချက်ပါပဲ။ အဲဒါကြောင့် သင့်ဘဝအတွက် မပတ်သက်သင့်တဲ့လူအမျိုးအစားတွေကို ဖော်ပြလိုက်ပါတယ်။ 

## ၁) သူတို့အကျိုးအတွက် သူများဘဝကို နင်းချေတတ်သူမျိုး
ထိုသူမျိုးကို ပတ်သက်ပေါင်းသင်းမိနေပြီဆိုရင်တော့ အမြန်ဆုံး ရှောင်ကျဉ်သင့်ပါတယ်။ ထိုသူမျိုးဟာ သင့်အပေါ်မှာ အခုနေကောင်းနေပေမယ့် သူတို့အကျိုးရှိမယ်ဆိုရင် တစ်ချိန်ချိန်မှာ သင့်ဘဝကို နင်းချေသွားဖို့လည်း ဝန်လေးမှာမဟုတ်ပါဘူး။ 

## ၂) နောက်ကျော ဓားနဲ့ထိုးမယ့်သူမျိုး
ထိုသူမျိုးကတော့ သင့်အပေါ်မှာ အရမ်းကိုယုံကြည်ရအောင် နေပြမယ့်သူမျိုးပါပဲ။ သင်ရင်ဖွင့်သမျှ၊ သင်အခက်အခဲ အကြပ်အတည်းကြုံလာသမျှ သင့်ကို နားထောင်ပေးပါလိမ့်မယ်။ အဲဒါကို သင့်က ယုံကြည်နေမိပြီး သူ့အပေါ်မှာ သင်ကိုယ်တိုင်ချွင်းချက်မရှိယုံကြည်နေတတ်တဲ့အချိန်မျိုးကျမှ သင့်ရဲ့မကောင်းသောအတင်း၊ သင့်ရဲ့အားနည်းချက်၊ သင့်ရဲ့ ဝမ်းနည်းမှု၊ သင့်ရဲ့အားငယ်မှုကိုအားလုံးကို သူများထက်ပိုသိထားတဲ့အတွက်ကို သင့်ကိုအားလုံးချိုးနှိမ်ပြီးမှ သင့်အနားကထွက်သွားမယ့်သူမျိုးပါ။ 

## ၃) သနားတတ်ပြီး မုဒိတာမပွားတတ်သူမျိုး
ထိုသူမျိုးကတော့ အင်မတန်မှ သင့်အပေါ်သနားပေးမယ့်သူပါပဲ။ သင့်အဆင်မပြေရင် သင့်ကိုကူညီပေးပါလိမ့်မယ်။ သင်အခက်အခဲကြုံလာရင် သူက ဝင်မဖြေရှင်းပေးနိုင်ပေမယ့် အားပေးပါလိမ့်မယ်။ သင်အဆင်မပြေချိန်မှ သူတို့လိုလူမျိုးနဲ့ အဆင်ပြေနေမှာပါ။ သင်က သူ့ထက်သာလွန်တဲ့အခြေအနေတစ်ခု ရသွားပြီဆိုပါစို့…..။ အဲလိုအခြေအနေမှာမှ သူ့ရဲ့ စိတ်ဓာတ်ကပေါ်လာတတ်တာပါ။ သင်ကတော့ သင့်ကိုအမြဲအားပေးတတ်သူ၊ သနားပေးတတ်သူမို့ သင့်ရဲ့ကျားကုတ်ကျားခဲကြိုးစားထားပြီးရလာတဲ့အောင်မြင်မှုကို သင်က သူ့ကိုအားရဝမ်းသာပြောပြမိတဲ့အခါမျိုးကျမှသာ သူကတော့ သင့်အပေါ်သနားစိတ်မထားနိုင်တော့ဘဲ သင့်နဲ့လည်းထပ်တူဝမ်းမသာနိုင်မယ့်သူမျိုးပါ။ သင်အောင်မြင်လာလေ သူကတော့ သင့်နဲ့ထပ်တူမုဒိတာမပွားနိုင်၊ ဟန်ဆောင်တောင်မပြုံးပြနိုင်တော့ဘဲ သင်နဲ့အဝေးဆုံးကို ထွက်သွားပြီး မကောင်းပြောနေမယ့်သူမျိုးပေါ့။ 

## ၄) ပျက်စီးခြင်းလမ်းကြောင်းပေါ် အပါခေါ်မယ့်သူမျိုး
ထိုလူမျိုးကတော့ သင့်အပေါ်မှာ အရမ်းကိုကောင်းပြမယ့်သူမျိုးပါပဲ။ ဒါပေမယ့် သင့်ကိုသူတို့ရဲ့မကောင်းသောအကျင့်တွေကို ထုတ်ပြမှာတော့မဟုတ်ပါဘူး။ သင့်ကိုအရမ်းရင်းနှီးအောင်ပေါင်းပြပါလိမ့်မယ်။ သင်က သူတို့အပေါ်အကောင်းချည်းမြင်နေပြီဆိုတဲ့အချိန်ကျရင်တော့ သူတို့ရဲ့မကောင်းသောအကျင့်စရိုက်တွေထဲ သင့်ကိုစတင်ဆွဲခေါ်တော့မှာပါ။ ဥပမာ။ စိတ်ကြွဆေးသုံးနေတဲ့ သူတစ်ယောက်ကို သင်ကမသိဘဲ ပေါင်းသင်းမိနေတယ်ဆိုပါစို့။ သင့်အပေါ်မှာ သူကအနွံအတာခံလွန်းလို့ သင်ကသူ့ကို အရမ်းကိုခင်မင်နေပြီဆိုမှ သူသုံးနေတဲ့ စိတ်ကြွဆေးကို သုံးကြည့်ဖို့ဆွယ်လာပါတော့တယ်။ အရက်သောက်တတ်သူလည်း ထိုနည်းလည်းကောင်းပါပဲ။ ထိုသူမျိုးကတော့ သူတို့ဘဝပျက်စီးရတာတင် နောင်တမရနိုင်ဘဲ ဘေးပတ်ဝန်းကျင်ပါ သူတို့လိုပျက်စီးအောင်ဖျက်ဆီးပစ်မယ့်သူမျိုးပါ။ 

## ၅) ရသမျှ ယူတတ်သူမျိုး
ထိုသူမျိုးက သင့်မှာ သူတို့အတွက် ပေးနိုင်ကမ်းနိုင်တာရှိနေသရွေ့ သင့်ဆီကရသလောက်ယူနေမှာမို့ သင့်အပေါ်မှာကောင်းနေအုံးမှာပါ။ သင့်ဆီက သူတို့အတွက် ရစရာမရှိတော့ဘူးဆိုရင်တော့ သင့်အပေါ်မှာ ဘာမှမကောင်းနိုင်တော့သလို ဟန်ဆောင်ပန်ဆောင်တောင် သင့်အနားမှာနေတော့မှာမဟုတ်ပါဘူး။ ထိုသူမျိုးက သင့်အပေါ်မှာကောင်းနေတယ်ဆိုရင်တော့ စိတ်ချပါ သင်ထံက သူတို့လိုချင်တာရနေလို့ပါ။ 

## ၆) ကိုယ့်အတွက်သာကြည့်တတ်သူမျိုး
သင့်ထံ သူတို့ရဲ့အခက်အခဲတွေ၊ ပြ ဿနာတွေ၊ အကြပ်အတည်းတွေကို မကြာခဏလာလာပြီး ပြောပြအကူအညီတောင်းဖူးတဲ့သူတွေရှိမှာပါ။ ဒါပေမယ့် သင်အခက်အခဲကြုံရတဲ့အခါ သူတို့က သင့်အပူတွေကို ဘယ်လိုမှဝင်မခံစားပေးနိုင်ဘဲ သူတို့အပူသာသင့်ထံသယ်လာရင်ဖွင့်တာမျိုးပေါ့။ သူတို့အပူဒုက ္ခ ကြုံနေချိန်မှာ သင်ကနားလည်ခံစားပြီး သင့်အပူလို့သဘောထားဖြေရှင်းပေးတတ်ခဲ့ပေမယ့် သင့်အပူကြုံရတဲ့အလှည့်ကျတော့ မသိချင်ယောင်ဆောင်နေတဲ့အပြင် နားထောင်ပေးဖို့နေနေသာသာ သူတို့ကိုအပူလာမပေးစေချင်တဲ့သူမျိုးပါ။ ပြောရရင်တော့ တကိုယ်ကောင်းဆန်တတ်သူများပါပဲ။ 

## ၇) မပြုပြင်တတ်သူမျိုး
ထိုသူမျိုးကတော့ သင့်ကိုစိတ်ရှုပ်စေမယ့်သူမျိုးပါ။ ပြ ဿနာတွေကြုံလာတိုင်း သင့်ကိုလာညည်းပါလိမ့်မယ်။ သင်ကလည်း သနားပြီး ကူညီဖြေရှင်းပေးလိုက်မယ်ဆိုပါစို့။ မပူပါနဲ့ အဲလိုလူမျိုးက မကြာခဏ သင့်ထံလာပြီးဖြေရှင်းခိုင်းမယ်၊ ညည်းတွားမယ်၊ သူတို့ကိုယ်တိုင်တော့ သူတို့အမှားတွေကို ပြုပြင်ယူဖို့၊ စဉ်းစားမှာမဟုတ်ပါဘူး။ အဲလိုလူမျိုးကျတော့ ခိုနဲ့တူပါတယ်။

အမြဲညည်းတွားနေပြီး အဆင်ပြေဖို့ ဘာကိုမှ ကြိုးစားပြုပြင်မှာမဟုတ်ပါဘူး။ ကြာလာတော့ သင်သာ စိတ်ရှုပ်မှုကို ခံစားရပါလိ့မ်မယ်။
+++
date = "2025-09-15T12:13:34+06:30"
title = 'ဟင်းသီးဟင်းရွက်နဲ့ ကျန်းမာရေး'
recorded = false
description = "ဟင်းသီးဟင်းရွက်တွေရဲ့ ကျန်းမာရေးအကျိုးကျေးဇူးများနှင့် အာဟာရဓာတ်များအကြောင်းကို ဖော်ပြထားသည်။"
categories = ["Health", "Nutrition"]
tags = ["Vegetables", "Health", "Nutrition", "Vitamins", "Fiber"]
slug = "health-benefits-of-vegetables"
cover = ""
preview = ""
+++
ဟင်းသီးဟင်းရွက်တွေမှာ ဗီတာမင်တွေ၊ သတ္တုဓာတ်တွေနဲ့ အခြားအရေးကြီးတဲ့အာဟာရဓာတ်တွေပါဝင်ပြီး ကျွန်တော်တို့ခန္ဓာကိုယ်ကျန်းမာဖို့နဲ့ လုပ်ဆောင်ချက်တွေအတွက် အရမ်းအကျိုးရှိစေပါတယ်။ ဟားဗတ်ကျောင်းရဲ့ လူထုကျန်းမာရေးလေ့လာချက်အရ ဟင်းသီးဟင်းရွက်တွေစားသုံးခြင်းက နာတာရှည်ရောဂါတွေဖြစ်ပေါ်ခြင်းမှ လျော့ကျဖို့ကူညီနိုင်ပါတယ်။ အထူးသဖြင့် အမျိုးအစား၂ ဆီးချိုရောဂါ၊ မျက်လုံးအမြင်အာရုံနဲ့ အစာခြေစနစ်ပြဿနာများ၊ အဝလွန်ခြင်း၊ နှလုံးရောဂါ၊ သွေးဖိအားများခြင်းနဲ့ အခြားသော ကင်ဆာရောဂါအချို့ကို တိုက်ဖျက်ရာတွင် အကူအညီဖြစ်စေနိုင်ပါတယ်။

## Vitamin B Complex ပါဝင်သောဟင်းသီးဟင်းရွက်များ
Vitamin B Complex မှာ B-1, B-2, B-3, B-5, B-7, B-9 နဲ့ B-12 အထိပါဝင်ပါတယ်။ ဗီတာမင်ဘီက သင့်ခန္ဓာကိုယ်ကျန်းမာဖို့ အဓိကအရေးပါပါတယ်။ ကြီးထွားဖို့နဲ့ ဖွံ့ဖြိုးမှုအတွက် အထောက်အကူဖြစ်စေသလို၊ သင့်ရဲ့အရေပြားနဲ့ဆံသားကျန်းမာဖို့၊ သင့်ရဲ့အစာခြေစနစ်ကောင်းမွန်စွာအလုပ်လုပ်ဖို့ ကူညီပေးနိုင်ခြင်း၊ သင့်ခန္ဓာကိုယမှာ သွေးနီဥတွေထုတ်လုပ်ပေးနိုင်ဖို့ ကူညီပေးနိုင်ခြင်းတို့မှာ အထောက်အကူဖြစ်စေပါတယ်။ ကာဗွန်ဟိုက်ဒရိတ်တွေနဲ့ ပရိုတင်းဓာတ်တွေကို ဖြိုခွဲဖို့ကူညီပေးနိုင်ပြီး ဟော်မုန်းတွေထုတ်လုပ်ဖို့ ကူညီပေးပါတယ်။ အစိမ်းရောင်အရွက်များ၊ အာလူး၊ မှို၊ ပဲအမျိုးမျိုးတို့မှာ ဗီတာမင်ဘီအုပ်စုတွေ ကြွယ်ဝစွာပါဝင်ပါတယ်။

## အမျှင်ဓာတ်ကြွယ်ဝစွာပါဝင်သော ဟင်းသီးဟင်းရွက်များ
အမျှင်ဓာတ်ကြွယ်ဝစွာပါဝင်တဲ့ ဟင်းသီးဟင်းရွက်တွေက သင့်သွေးထဲက ကိုလက်စထရောတွေကို လျော့ကျစေပြီး၊ သင့်ရဲ့အူမကြီးလုပ်ဆောင်ချက်ကို ကူညီပေးနိုင်ပြီး နှလုံးရောဂါဖြစ်ပွားခြင်းအန္တရာယ်နဲ့ အမျိုးအစား ၂ ဆီးချိုရောဂါဖြစ်ပွားနိုင်ခြင်း အန္တရာယ်မှ လျော့ကျစေနိုင်ပါတယ်။ အမျှင်ဓာတ်ပါဝင်တဲ့ ဟင်းသီးဟင်းရွက်တွေက သင့်ကိုဗိုက်ပြည့် သလိုခံစားရစေတဲ့အတွက် သင့်ခန္ဓာကိုယ်ရဲ့အလေးချိန်ကို ကျန်းမာရေးနဲ့ညီညွှတ်အောင် ထိန်းထားပေးနိုင်ပါတယ်။ ပဲနီလေး၊ ပဲအမျိုးမျိုး၊ သခွားမွှေး၊ သကြားမုန်လာနဲ့ မုန်လာဥနီတွေက အမျှင်ဓာတ်များပြားစွာပါဝင်ပါတယ်။

## ပိုတက်ဆီယမ်ကြွယ်ဝတဲ့ ဟင်းသီးဟင်းရွက်များ
ပိုတက်ဆီယမ်ကြွယ်ဝတဲ့ဟင်းသီးဟင်းရွက်များက သွေးဖိအားနဲ့ သွေးတိုးရောဂါတွေကို လျော့ကျစေနိုင်ပါတယ်။ ပိုတက်ဆီယမ်ချို့တဲ့တဲ့အခါ ကျောက်ကပ်နဲ့ပတ်သက်သောပြဿနာတွေ၊ လေ့ကျင့်ခန်းလုပ်စဉ်မှာ ကြွက်သားနာကျင်ခြင်း၊ ကြွက်တက်ခြင်းတွေဖြစ်စေနိုင်ပါတယ်။ သခွားမွှေး၊ ထောပတ်သီး၊ ပဲတောင့်ရှည်၊ တရုတ်နံနံ၊ ဟင်းနုနယ်ရွက်၊ ခရမ်းချဉ်သီးများမှာ ပိုတက်ဆီယမ်ဓာတ်ပါဝင်ပါတယ်။ အာလူးကိုအခွံမခွာဘဲ ချက်ပြုတ်စားသောက်ခြင်းကလည်း သင့်ရဲ့ခန္ဓာကိုယ်အတွက် ပိုတက်ဆီယမ်ဓာတ်ပိုရစေနိုင်ပါတယ်။

## ဗီတာမင်စီ ကြွယ်ဝသော ဟင်းသီးဟင်းရွက်များ
ဗီတာမင်စီက လေထုညစ်ညမ်းခြင်း၊ ဆေးလိပ်သောက်ခြင်း၊ ဓာတ်ရောင်ခြည်တွေကြောင့် free radicals တွေပျက်စီးခြင်းကြောင့်သင့်ခန္ဓာကိုယ်ပျက်စီးခြင်းမှ ကာကွယ်ပေးနိုင်ပါတယ်။ သင့်ခန္ဓာကိုယ်မှ နာကျင်မှုများ၊ ပြန်လည်ကုသပေးနိုင်ဖို့နဲ့ အရိုးကျန်းမာရေး၊ သွားကျန်းမာရေးနဲ့ ပုံမှန်ကြီးထွားဖွံ့ဖြိုးမှုအတွက် ဗီတာမင်စီကို လိုအပ်ပါတယ်။ ဗီတာမင်စီ ပါဝင်တဲ့ဟင်းသီးဟင်းရွက်များမှာ ကြက်သွန်နီ၊ ကိုက်လန်၊ ငရုတ်ပွအနီ၊ ကန်စွန်းဥ၊ အစိမ်းရောင်ပဲတောင့်ရှည်တို့ဖြစ်ပါတယ်။
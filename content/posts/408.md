+++
date = "2025-09-16T04:29:06+06:30"
title = 'သင့်ကို ကျရှုံးအောင်နှောင့်ယှက်နေသောအကျင့် ၆ ခု'
recorded = false
description = "သင့်အောင်မြင်မှုကိုနှောင့်ယှက်နေသောအကျင့်ဆိုးများနှင့် အောင်မြင်ဖို့အတွက် အကြံဉာဏ်များကို ဖော်ပြထားသည်။"
categories = ["self-improvement", "motivation"]
tags = ["habits", "success", "self-growth"]
slug = "destructive-habits-success"
cover = ""
preview = ""
+++
သင်ကအောင်မြင်ချင်တဲ့သူတစ်ယောက်လား ဒါမှမဟုတ် ရည်မှန်းချက်ရှိပြီး ထိုရည်မှန်းချက်ကိုအကောင်အထည်ဖော်ရာမှာ ဘာလို့များ မအောင်မြင်နိုင်သေးတာပါလဲလို့ အတွေးခက်နေလား။ တခါတလေ ကိုယ့်ကိုကိုယ်ကျရှုံးအောင်လုပ်နေမိတဲ့အကျင့်ဆိုးတွေ ကိုယ်တောင်မသိလိုက်ဘဲ ရှိနေတတ်ပါတယ်။ ဒီဆောင်းပါးလေးမှာ သင့်ကိုကျရှုံးအောင်လုပ်နေမိတဲ့အကျင့် ၆ခုကိုဖော်ပြပေးထားပါတယ်။

## ၁) ကိုယ့်ကိုကိုယ်သံသယဝင်ခြင်း
သင့်ရဲ့ပန်းတိုင်ကို ပြန်ပြီးမေးခွန်းထုတ်နေပြီး သင့်ကိုသင်ပြန်သံသယဝင်နေတယ်ဆိုရင် သင့်ရဲ့အဆိုးမြင်တဲ့ခံစားချက်က ပိုပြီး ခိုင်မာလာပါလိမ့်မယ်။ မကောင်းတဲ့ဘက်ကချည်းတွေးနေတဲ့အခါ ထိုအဆိုးမြင်တဲ့အတွေးကို မငြင်းပယ်နိုင်တော့ပါဘူး။ အဲဒါဆိုရင် သင့်မှာ မှန်ကန်တဲ့ဆုံးဖြတ်ချက်ကို တိကျသေချာစွာမချမှတ်နိုင်တော့ပါဘူး။ သင့်ကိုသင်မကောင်းဘက်ကတွေးတဲ့အတွေးတွေ ရိုက်ခတ်ပါများလာတဲ့အခါ သင်မအောင်မြင်နိုင်တော့ပါဘူး။ အောင်မြင်ချင်တယ်ဆိုရင် သင်ကိုယ်သင်ယုံကြည်မှုရှိပြီး သင့်ရဲ့အောင်မြင်မှုကို စိတ်ကူးယဉ်ပြီး ခံစားကြည့်ပါ။

## ၂) ကမ္ဘာကြီးက သင့်ကိုမျက်နှာသာပေးတယ်လို့တွေးခြင်း
လူတော်တော်များများက မတူညီတဲ့အခြေအနေတွေကို အပြစ်တင်ကြတယ်၊ ဒါမှမဟုတ် မှားယွင်းတဲ့အရာတွေဖြစ်လာတဲ့အခါ ပေးလာတဲ့အခြေအနေပေါ်မှာ တာဝန်ယူတာဝန်ခံနိုင်ခြင်းမရှိကြပါဘူး။ တခါတရံမှာ အဲဒါက ကံဆိုးစေတတ်ပါတယ်။ ဒါပေမယ့် အခြားသူတွေက ထိုအခြေအနေတွေနဲ့ကြုံရတဲ့အခါမျိုးမှာ သင်က လှောင်ပြောင်တာ၊ ရှုံ့ချတာမျိုး မလုပ်သင့်ပါဘူး။ (ကိုယ့်ကိုမှ ကမ္ဘာကြီးက မျက်နှာသာပေးတယ်ဆိုတာမရှိပါဘူး၊ သင်လည်းတစ်နေ့ သူတို့လိုအခြေအနေမျိုးကြုံလာနိုင်ပါတယ်။)

## ၃) အခြားသူများရဲ့ထောက်ခံမှု ရှာဖွေနေခြင်း
အခြားသူတွေဘယ်လိုတွေးမလဲဆိုတာ အာရုံစိုက်နေပြီး အခြားသူတွေက ထောက်ခံတာကို သင်စောင့်နေမယ်ဆိုရင်တော့ သင့်ကိုသင်ရှေ့ဆက်အောင်မြင်ဖို့ မဖြစ်နိုင်ပါဘူး။ တခါတရံမှာတော့ အခြားသူများရဲ့အမြင်ကို နားထောင်တာက ကောင်းပေမယ့် သင့်ပတ်ဝန်းကျင်ကလူတွေရဲ့ထောက်ခံမှုကိုအမြဲစောင့်နေစရာမလိုပါဘူး။

## ၄) ရည်မှန်းချက်ကို တိတိကျကျမသတ်မှတ်ခြင်း
လူတော်တော်များများက ရည်မှန်းချက်ရှိ၊ အိပ်မက်တွေရှိပါတယ်။ အမှန်တကယ်လိုချင်တဲ့အရာနဲ့ပတ်သက်တဲ့အယူအဆတွေလည်း ရှိကြပါတယ်။ ဒါပေမယ့် သေချာရှင်းလင်းတဲ့ အမြင်နဲ့ စီစဉ်မှုမရှိဘူးဆိုရင်တော့ အဲဒီ့ရည်မှန်းချက်ကို သင်ရောက်နိုင်မှာမဟုတ်ပါဘူး။ အဲဒီ့ရည်မှန်းချက်ကို ရောက်နိုင်မယ့်ပထမဆုံးခြေလှမ်းကတောသင့်ရည်မှန်းချက်ကို သေချာတိကျစွာသတ်မှတ်ဖို့ပါပဲ။

## ၅) စိတ်အနှောင့်အယှက်ဖြစ်နေခြင်း
လူမှုကွန်ရက်ခေတ်မှာ ကျွန်တော်တို့အားလုံးစိတ်အနှောင့်အယှက်ဖြစ်နိုင်ပါတယ်။ ဒါပေမယ့် သင်က အများကြီးကိုအာရုံစိုက်နေတယ်ဆိုရင် သင့်ရဲ့အတွေးတွေအပေါ်မှာ အာရုံစိုက်ဖို့ခက်ခဲ့ပါလိမ့်မယ်။ သင့်ကိုအနှောင့်အယှက်ဖြစ်စေတဲ့အရာတွေအပေါ်မှာ အာရုံစိုက်တာကို ရပ်ပစ်လိုက်ပါ။ သင့်ရဲ့ရည်မှန်းချက်ကိုသာ အာရုံစိုက်ပြီး ဇောက်ချလုပ်ဖို့ပဲ စဉ်းစားပါ။ သင့်စိတ်အနှောင့်အယှက်ဖြစ်လာပြီလို့ခံစားရတယ်ဆိုရင် သင့်ရဲ့စိတ်ကိုတည်ငြိမ်ဖို့ကြိုးစားပါ၊ သင့်ရဲ့အလုပ်နဲ့ပတ်သက်တာကိုပိုပြီး များများလုပ်ဖို့ အာရုံပြောင်းပါ။

## ၆) ကိုယ့်ကိုကိုယ်အတွက် အသစ်တွေမသင်ယူခြင်း
သင်ဘယ်လိုအောင်မြင်လာမလဲဆိုတာထက်၊ ပိုပြီးအသိပညာနဲ့ပြည့်ဝအောင် ရှာဖွေလေ့လာသင့်တယ်။ စာဖတ်ခြင်းကနေ ကျွန်တော်တို့အတွက် ကိုယ့်ဟာကိုယ်သင်ယူနိုင်ပြီး အသိပညာတွေတိုးစေနိုင်ပါတယ်။ အဲဒါအပြင် မတူညီတဲ့ရှုထောင့်တွေက အမြင်သစ်တွေလည်းရနိုင်ပါတယ်။

https://beinspiredchannel.com/destructive-habits-successful/ လင့်မှ ဘာသာပြန်ဖော်ပြထားတာဖြစ်ပါတယ်။
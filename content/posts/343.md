+++
date = "2025-09-13T17:26:34+06:30"
title = 'ယောက်ျားအများစု ရင်ခုန်တတ်တဲ့မိန်းကလေးတွေရဲ့အကျင့်များ'
recorded = false
description = "ယောကျာ်းအများစု ရင်ခုန်တတ်တဲ့မိန်းကလေးတွေရဲ့ အကျင့်များအကြောင်း ဆွေးနွေးထားသော အကြောင်းအရာ"
categories = ["relationship", "self-improvement"]
tags = ["qualities", "women", "relationships"]
slug = "qualities-that-make-men-fall-for-women"
cover = ""
preview = ""
+++
ယောကျာ်းအများစုက ဘယ်လိုမိန်းကလေးမျိုးကို သူတို့ရဲ့လက်တွဲဖော်အဖြစ်ရွေးချယ်ကြပါသလဲ။ အကြမ်းဖျင်းအားဖြင့်တော့ လူတစ်ယောက်ကို စတွေ့လိုက်တာနဲ့ ရုပ်ရည်အသွင်အပြင်က စမြင်ရတာဖြစ်တဲ့အတွက် ရုပ်ရည်သွင်ပြင်ကတော့ အကြမ်းဖျင်းအရေးကြီးတယ်ပြောနိုင်ပါတယ်။ ဒါပေမယ့် ဘယ်လောက်ပဲ ရုပ်ချောတဲ့မိန်းကလေးဖြစ်ပါစေ၊ ရုပ်ရည်က အပေါ်ယံအရေပြားတစ်ထောက်စာအလှအပသာဖြစ်တဲ့အတွက် ယောကျာ်းလေးတွေက လက်တွဲဖော်မိန်းကလေးအဖြစ်ရွေးတဲ့အခါ တခြားအချက်လေးတွေကိုလည်း စောင့်ကြည့်တတ်ပါသေးတယ်။ ကဲ…..ဘယ်အချက်တွေဖြစ်မလဲဖတ်ကြည့်လိုက်ရအောင်ပါ။

## ၁) ကောင်းစွာဝတ်စားပြင်ဆင်တတ်တဲ့မိန်းကလေးမျိုး
မြင်လိုက်တာနဲ့ အရမ်းဟော့ရမ်းပြီး sexy ကျနေတာမျိုးမဟုတ်ဘဲ ကြည့်ရှုလို့အဆင်ပြေပြီး လုံလုံခြုံခြုံနဲ့ လှပစမတ်ကျအောင် ဝတ်ဆင်တတ်တဲ့မိန်းကလေးမျိုးကို ယောကျာ်းလေးအများစုက ရင်ခုန်တတ်ကြပါတယ်။ ကြည့်လိုက်တာနဲ့ “စိတ်ပျက်စရာကောင်းတဲ့ခံစားမှုမျိုး” မပေးတဲ့ ဝတ်စားဆင်ယင်မှုမျိုး ဝတ်စားတတ်တဲ့မိန်းကလေးမျိုးပေါ့။

## ၂) အမွှေးနံ့သင်းပျံနေတတ်တဲ့မိန်းကလေးမျိုး
သင်က သူတို့ကို နှုတ်ဆက်တဲ့အခါ သင့်ကိုယ်က အမွှေးနံ့သင်းသင်းလေး ကျန်ခဲ့တတ်တဲ့မိန်းကလေးမျိုးကို သူတို့ရင်ခုန်တတ်ပါသတဲ့။

## ၃) IQ ကောင်းတဲ့မိန်းကလေးမျိုး
ယောကျာ်းလေးတွေ သနားတတ်ဖို့ မျက်ရည်ကျလောက်အောင် ဒရမ်မာဇာတ်လမ်းတွေဖန်တီးပြီး စိတ်ဝင်စားအောင်လုပ်တတ်တဲ့မိန်းကလေးမျိုးထက် သူတို့ အားငယ်မှု၊ စိတ်ဓာတ်ကျမှုတွေ ခံစားနေရတဲ့အချိန်မှာတောင် သူတို့ကို တဖန်အားပြန်ပေးတတ်တဲ့မိန်းကလေးမျိုးကိုသာ စိတ်ဝင်စားတတ်ကြပါတယ်။ သူတို့စိတ်ဓာတ်ကျနေတဲ့အချိန်မှာ သူတို့မထင်ထားတဲ့စကားမျိုးနဲ့ ပြန်အားတင်းစေတတ်တဲ့မိန်းကလေးမျိုးပေါ့။ ယောကျာ်းလေးတွေ စိတ်ဝင်စားအောင် အားနွဲ့သူလို၊ မျက်ရည်တွေကျပြပြီး ဒရမ်မာလုပ်တဲ့ခေတ်က ကုန်သွားပါပြီ။

## ၄) ပြုံးရွှင်နေတတ်တဲ့မိန်းကလေးမျိုး
ယောကျာ်းလေးတွေက မိန်းကလေးတွေရဲ့အပြုံးကို ရူးသွပ်တတ်ကြပါတယ်။ သူတို့ကို ပြုံးပြလိုက်တဲ့အပြုံးက စစ်မှန်ပြီး ချိုမြိန်တယ်လို့ ခံစားတတ်ကြသူတွေမို့ မျက်နှာရှစ်ခေါက်ချိုးနဲ့မိန်းကလေးမျိုးထက် အပြုံးလေးဆင်မြန်းထားတဲ့မိန်းကလေးမျိုးကို ရင်ခုန်တတ်ပါသတဲ့။ (အကြောင်းရင်းမရှိ ၊ မလိုအပ်ပဲ အမြဲပြုံးရွှင် ရယ်မောနေတတ်တာမျိုးတော့ မဟုတ်ဘူးပေါ့)

## ၅) ရှင်းပြဆုံးမတတ်တဲ့မိန်းကလေးမျိုး
သူ့မှာ မှားယွင်းနေတဲ့အချက်တွေရှိရင် အပြစ်တင်ပုပ်ခတ်တာမျိုးမလုပ်ဘဲ၊ ဘာကြောင့်မလုပ်သင့်တယ်၊ ဘာအတွက်မကောင်းဘူးလဲ၊ အကျိုးသင့်အကြောင်းသင့် မှားနေတဲ့အကြောင်းကို လက်ခံအောင်ဆွေးနွေးတတ်တဲ့မိန်းကလေးမျိုးကို စိတ်ဝင်စားတတ်ပါတယ်။

## ၆) ယောကျာ်းလေးနဲ့အပြိုင်စကားရည်လုနိုင်တဲ့မိန်းကလေးမျိုး
အကျိုးသင့်အကြောင်းသင့်ပြန်ရှင်းပြပြီး သူနဲ့အတူ စကားရည်လုနိုင်တဲ့မိန်းကလေးမျိုးကိုလည်း ရင်ခုန်တတ်ပါတယ်။ ရန်ဖြစ်စကားများတာမျိုးမဟုတ်ဘဲ သူစတင်ပြောဆိုတဲ့အကြောင်းအရာကို မှန်တယ်၊မှားတယ်ဆွေးနွေးပြီး ဘာကြောင့်ဆိုတာမျိုး ပြောနိုင်တဲ့သူမျိုးပေါ့။

## ၇) အိန္ဒြေထိန်းတတ်တဲ့မိန်းကလေးမျိုး
ကိုယ်က ပြန်လည်စိတ်ဝင်စားချင်နေရင်တောင် အရမ်းကာရောတွေ ရောထွေးပြီး အရိပ်အယောင်ပြတတ်တဲ့မိန်းကလေးမျိုးကို ယောက်ျားလေးတွေ စိတ်မဝင်စားတတ်ပါဘူး။ ကိုယ့်ဟာကိုယ် အိန္ဒြေသိက္ခာရှိရှိ ထိန်းသိမ်းနေတတ်တဲ့မိန်းကလေးမျိုးကိုမှ ရင်ခုန်တတ်ပါတယ်။

## ၈) အခြားသူများကို ကြင်နာတတ်တဲ့မိန်းကလေးမျိုး
အခြားသူတွေကို ငြူစူစိတ်ပုပ်တာမျိုးမရှိဘဲ သနားကြင်နာတတ်တဲ့မိန်းကလေးမျိုးကို ယောက်ျားလေးအများစုက ရင်ခုန်တတ်ကြပါတယ်။

အထက်ပါအချက် ၈ ချက်က ယောကျာ်းလေးအများစုက ရင်ခုန်တတ်တဲ့မိန်းကလေးတွေရဲ့အကျင့်လေးတွေပါ။ အခြားအချက်လေးတွေရှိရင်လည်း ကွန်မန့်မှာ ရေးသွားပေးကြပါအုံးနော်။

https://www.lifehack.org/269931/10-qualities-that-make-guys-fall-love-with-women လင့်မှ ကိုးကားဖော်ပြထားပါတယ်။
+++
date = "2025-09-07T07:58:43+06:30"
title = 'ဇာတ်ကြောတက်တတ်တဲ့သူများအတွက် အကြံပြုချက်များ'
recorded = false
description = "ဇက်ကြောတက်ခြင်းကို ကာကွယ်ရန်နှင့် သက်သာစေရန် အကြံပြုချက်များကို ဖော်ပြထားသည်။"
categories = ["Health", "Workspace"]
tags = ["Muscle Strain", "Health Tips", "Workspace Ergonomics"]
slug = "tips-for-avoiding-muscle-strain"
cover = ""
preview = ""
+++
ကွန်ပျူတာနဲ့ အလုပ်လုပ်ချိန်များတဲ့သူတွေမှာ ဇက်ကြောတက်ခြင်းအဖြစ်များတာ တွေ့ရလေ့ရှိပါတယ်။ သင့်ရဲ့အလုပ်စားပွဲမှာ အထိုင်များတာ၊ ကားမောင်းတာ၊ ဂျင်ဆော့တာ၊ ညအချိန် အိပ်စက်ပုံမမှန်ခြင်း တို့ကြောင့် ဇက်ကြောတတ်ခြင်းဖြစ်ပေါ်စေနိုင်ပါတယ်။ ဇက်ကြောတက်ခြင်းကို သက်သာစေနိုင်မယ့် နည်းလမ်းတစ်ချို့ဖော်ပြပေးလိုက်ပါတယ်။

## ၁) ပုံစံတစ်မျိုးထဲနဲ့ အချိန်ကြာမြင့်စွာ မနေပါနဲ့။
အဲဒါက ဆိုးဝါးတဲ့ပုံစံဖြစ်ပါတယ်။ ထိုင်တယ်ဆိုရင်လည်း ပုံစံတစ်မျိုးတည်း ပုံသေ အကြာကြီးထိုင်နေတာမျိုးက သင့်ကို ဇက်ကြောတက်ခြင်းဖြစ်စေနိုင်ပါတယ်။ ပုံစံအမျိုးမျိုးပြောင်းထိုင်ခြင်း၊ ရွေ့လျားခြင်း၊ လှုပ်ရှားပေးခြင်းစတာတွေက သင့်ကို ဇက်ကြောတက်ခြင်းမဖြစ်အောင် ကာကွယ်ပေးနိုင်ပါတယ်။ တစ်နေရာထဲမှာ ပုံသေ၊ ပုံစံတစ်မျိုးတည်းမနေဘဲ ရွေ့ပေးပါ။ အနေအထားပုံစံပြောင်းပေးတာမျိုးလုပ်ပါ။

## ၂) ပတ်ဝန်းကျင်အနေအထားပုံစံပြောင်းပေးပါ။
သင့်ရဲ့ကွန်ပျူတာမျက်နှာပြင်ကို သင်ကြည့်လို့အဆင်ပြေမယ့် ပုံစံအထိ ရွေ့ပြောင်းတာမျိုးလုပ်ပေးပါ။ သင့်ရဲ့ဖုန်း၊ Tablet စတာတွေကို သင့်ပေါင်ပေါ်တင်ပြီး ကြည့်မယ့်အစား ခေါင်းအုံးတစ်ခုပေါ်တင်ပြီး ၄၅ဒီဂရီမတ်အောင် ထိုင်ပြီးကြည့်တာမျိုးလုပ်ပေးပါ။ သင်ကွန်ပျူတာ ကြည့်တဲ့အခါမှာလည်း ခါးကိုတည့်မတ်အောင် ထားပြီး ကွန်ပျူတာကြည့်တာမျိုး သတိထားပေးပါ။

## ၃) သင်ကမျက်မှန်တပ်သူဆိုရင် ပါဝါမှန်ပါစေ။
သင့်ရဲ့မျက်မှန်က သင့်မျက်လုံးပါဝါနဲ့ အဆင်မပြေဘူးဆိုရင်လည်း ဇက်ကြောတက်တာမျိုးဖြစ်နိုင်ပါသေးတယ်။ အဲဒါကြောင့် သင့်ရဲ့မျက်မှန်က သင့်ပါဝါနဲ့ ကိုက်ညီမှုရှိမရှိ စစ်ဆေးသင့်ပါတယ်။

## ၄) ခေါင်းအုံးတွေအများကြီး မသုံးပါနဲ့။
သင့်ခေါင်းအောက်မှာ ခေါင်းအုံးတွေ အများကြီး မခံထားသင့်ပါဘူး။ သင့်ခေါင်းအုံးက သင်ဦးခေါင်းလှုပ်ရှားဖို့ လွယ်ကူပါစေ။ သင့်ခေါင်းအုံး မာနေတာမျိုးကလည်း သင့်ကို ဇက်ကြောနာကျင်တာမျိုးဖြစ်စေနိုင်ပါတယ်။

## ၅) သင့်ရဲ့အကန့်အသတ်ကို သိပါစေ။
သင့်ရဲ့နေနိုင်တဲ့ အကန့်အသတ်ကို သိထားပါ။ ဘယ်အခြေအနေမျိုးမှာဆိုရင်တော့ ဇက်ကြောတတ်တော့မယ်….ဆိုတာမျိုးပေါ့။ ဘယ်လိုနေပါများရင် ဇက်ကြောကနာတတ်တယ်ဆိုတာမျိုး သတိထားပြီး ရှောင်ကျဉ်ပါ။

## ၆) အိပ်စက်ပုံအနေအထား မှန်ပါစေ။
အိပ်စက်တဲ့အခါ ပုံစံမမှန်ခြင်းကြောင့်လည်း ဇက်ကြောတတ်တာမျိုး ဖြစ်နိုင်ပါသေးတယ်။

## ၇) ရေခဲ ဒါမှမဟုတ် ရေနွးအိတ် ကပ်ပေးပါ။
ဇက်ကြောတစ်ဝိုက်ကို ရေခဲကပ်ပေးခြင်းက နာကျင်တာတွေကို သက်သာစေနိုင်သလို
ရေနွေးအိတ်လေး ကပ်ပေးခြင်းက သက်သာစေပါတယ်။

## ၈) နှိပ်နယ်ပေးခြင်း၊ လေ့ကျင့်ခန်း လုပ်ပေးခြင်း လုပ်ကြည့်ပါ။
ဇက်ကြောတစ်ဝှိုက်ကို နှိပ်နယ်ပေးခြင်းကလည်း ဇက်ကြောတက်ခြင်းကို သက်သာစေနိုင်ပါတယ်။ လည်ပင်းနဲ့ ခေါင်းလေ့ကျင့်ခန်းလေးတွေလည်း လုပ်ကြည့်နိုင်ပါတယ်။

အထက်ပါအချက်လေးတွေက ဒီနေ့ခေတ်လို ကွန်ပျူတာအကြည့်များပြီး အထိုင်များတတ်တဲ့သူတွေအတွက် အထောက်အကူဖြစ်စေမှာပါ။ ဇက်ကြောတက်ခြင်းက ပုံမှန်အားဖြင့်တော့ အဆိုးအဝါးကြီးမဖြစ်နိုင်ပါဘူး။ ဒါပေမယ့် နောက်ဆက်တွဲ ခေါင်းကိုက်တာ ၊ အမြင်အာရုံေ၀ဝါးတာ၊ အော့အန်တာတွေအထိ အရမ်းဆိုးဝါးလာရင်တော့ ဆရာဝန်ပြတာသာ အကောင်းဆုံးပါပဲ။
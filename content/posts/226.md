+++
date = "2025-09-05T18:22:02+06:30"
title = 'သူငယ်ချင်းတွေနဲ့ ပိုက်ဆံမများပဲ ပျော်စရာအရာများ'
recorded = false
description = "မတွေ့တာကြာတဲ့သူငယ်ချင်းတွေနဲ့ ပိုက်ဆံကုန်ကျစရိတ်မများဘဲ ပျော်ရွှင်စရာအတွေ့အကြုံတွေကို ဖန်တီးနိုင်မယ့် နည်းလမ်းများကို ဖော်ပြထားပါတယ်။"
categories = ["Lifestyle", "Friendship"]
tags = ["Budget-Friendly", "Activities", "Friendship"]
slug = "budget-friendly-friendship-activities"
cover = ""
preview = ""
+++
မတွေ့တာကြာတဲ့သူငယ်ချင်းတွေ ပြန်ဆုံဖြစ်ကြတဲ့အခါ ဆိုင်တစ်ဆိုင်လိုနေရာမျိုးမှာ ချိန်းတာထက် ၊ သူငယ်ချင်းတစ်ယောက်ယောက်ရဲ့အိမ်မှာချိန်းပြီး ပျော်ပျော်ပါးပါး ပြန်လည်ဆုံတွေ့ကြတာက ပိုပြီးလွတ်လပ်ပေါ့ပါးစေသလို၊ ပိုပြီးလည်း ပျော်စရာကောင်းစေပါတယ်။ ငွေကုန်ကြေးကျလည်း မများဘဲ တစ်စုတစ်စည်းတည်း စုပေါင်းလုပ်ဆောင်လို့ရတာလေးတွေ ဖော်ပြပေးလိုက်ပါတယ်။ 

## ၁) စုပေါင်းချက်ပြုတ်စားသောက်တာမျိုးလုပ်ပါ။
သူငယ်ချင်းတွေအတူစုံဖြစ်တဲ့အခါ စားချင်တာလေးတွေ အတူချက်ပြုတ်စားသောက်လို့ရပါတယ်။ ဆိုင်မှာ သွားစားကြတာထက် အတူချက်ပြုတ်စားသောက်ကြတာက ပိုပြီး ကုန်ကျစရိတ်သက်သာသလို၊ ပိုပြီး ပိုလျှံစွာ စားသောက်နိုင်သလို ပိုပြီးလည်း ပျော်ဖို့ကောင်းမှာပါ။ 

## ၂) ဂိမ်းကို အချိန်သတ်မှတ်ပြီး အပြိုင်ဆော့တာမျိုးလုပ်ပါ။
အိမ်မှာ ဂိမ်းစက်ရှိနေတာမျိုးဆို ဂိမ်းတစ်မျိုးမျိုးကို အပြိုင်ဆော့ဖို့ အိုကေပါတယ်။ “နိုင်ရင် ဘာလုပ်ကြေး…..ရှုံးရင်ဘာလုပ်ကြေး” ဆိုပြီး စနောက်ပြီးဆော့ကစားကြတာမျိုးက ပျော်စရာကောင်းမှာပါ။ ငွေကုန်ကြေးကျ သက်သာပါသလို စိတ်ဖိစီးမှုတွေလည်း လျော့ကျစေမှာပါ။ 

## ၃) ကာရာအိုကေ ဆိုကြတာမျိုးလုပ်ပါ။
အသံကောင်းသည်ဖြစ်စေမကောင်းသည်ဖြစ်စေ၊ တစ်ခါတစ်လေ အော်ဟစ်သီချင်းဆိုလိုက်ခြင်းက စိတ်လက်ပေါ့ပါးစေပါတယ်။ သူငယ်ချင်းတွေစုံတုန်းလေး ကိုယ်ကြိုက်တဲ့သီချင်းဆိုလိုက်၊ သူငယ်ချင်းတွေက စလိုက်နောက်လိုက်နှင့်နေကြည့်လိုက်ပါ။ အရမ်းကိုပေါ့ပါးသွားစေမှာပါ။ 

## ၄) ပဟေဠိဖွက်တမ်း အပျော်တမ်းလုပ်ကြည့်ပါ။
အဖွဲ့နှစ်ဖွဲ့ခွဲပြီး ဘယ်နှစ်မှတ်ရရင် အနိုင်၊ အရှုံးသတ်မှတ်ပြီး မေးကြည့်ပါမေးခွန်းပေါင်းစုံထွက်လာသလို တော်တော်လည်း ရယ်စရာကောင်းမှာပါ။ 

## ၅) ဗီဒီယိုမှတ်တမ်းလုပ်ထားပါ။
သူငယ်ချင်းတွေနဲ့ ပျော်ရွှင်စွာ ဆော့ကစားခဲ့တာတွေကို ရယ်မောရင်းနဲ့ ဗီဒီယိုမှတ်တမ်းလေးအဖြစ် သိမ်းထားလိုက်ပါ။ ပျော်စရာကောင်းတဲ့အမှတ်တရလေးတွေကို ဗီဒီယိုပြန်ကြည့်ရင်း ပြန်လည်ပျော်ရွှင်နိုင်ပါတယ်
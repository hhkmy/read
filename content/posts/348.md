+++
date = "2025-09-13T18:12:16+06:30"
title = 'ဗီတာမင်ချို့တဲ့သောအခါ ပြသသော လက္ခဏာများ'
recorded = false
description = "ဗီတာမင်ချို့တဲ့မှုကြောင့် ဖြစ်တတ်သောလက္ခဏာများနှင့် အစားအသောက်အကြံပြုချက်များကို ဖော်ပြထားသည်။"
categories = ["Health", "Nutrition"]
tags = ["Vitamins", "Health", "Nutrition", "Symptoms"]
slug = "vitamin-deficiency-symptoms"
cover = ""
preview = ""
+++
ဗီတာမင်ချို့တဲ့သောအခါ သက်ဆိုင်တဲ့နောက်ဆက်တွဲရောဂါတွေဖြစ်လာနိုင်ပါတယ်။ တော်တန်ရုံလည်း ဗီတာမင်ချို့တဲ့နေမှန်း သတိမထားမိတတ်ကြပါဘူး။ အဲဒီ့အခါ နောက်ဆက်တွဲရောဂါတွေဖြစ်လာမှသာ သိတတ်ကြတာမျိုးမို့ မဖြစ်သင့်တာမဖြစ်ရအောင် ဗီတာမင်ချို့တဲ့ချိန်မှာ ပြတတ်တဲ့လက္ခဏာလေးတွေဖော်ပြပေးလိုက်ပါတယ်။ ကျွန်တော်တို့ရဲ့ခန္ဓာကိုယ်တစ်ခုလုံး ကျန်းမာကြံ့ခိုင်ဖို့အတွက် ဗီတာမင်ဓာတ်တွေအများကြီးလိုပါတယ်။ ဗီတာမင်ချို့တဲ့သောအခါမှာ နေ့စဉ်လုပ်ဆောင်နေကျ လုပ်ငန်းဆောင်တာတွေကို ဆောင်ရွက်ဖို့ပျက်ကွက်တော့တာပါပဲ။ အောက်ပါလက္ခဏာစတင်ခံစားရပြီဆိုတာနဲ့ သင့်ကိုယ်သင်ဗီတာမင်ဓာတ်ချို့တဲ့နေပြီလို့ ယူဆနိုင်ပါတယ်။

## ၁) ခြေထောက်အဆက်မပြတ်တုန်ခြင်း
ခြေထောက်တုန်တာ အကြိမ်ရေစိပ်လာတဲ့အခါ သံဓာတ်ချို့တဲ့မှုကြောင့်ဖြစ်ပါတယ်။ ခြေထောက်တွေတုန်နေတာကို ဘယ်လိုမှမထိန်းချုပ်နိုင်တာမျိုးဖြစ်တတ်ပါတယ်။ ထိုရောဂါမျိုးကို Willis-Ekbom disease လို့လည်းခေါ်ကြပါတယ်။ ခန္ဓာကိုယ်မှာလိုအပ်နေတဲ့သံဓာတ်ပမာဏထက် လျော့နည်းနေတဲ့သံဓာတ်ကြောင့် ဒီလိုလက္ခဏာမျိုးဖြစ်လာရတာပါ။ ထိုလက္ခဏာမျိုးပြနေပြီဆိုရင်တော့ သံဓာတ်ပြည့်ဝတဲ့အစားအစာတွေ စားဖို့လိုနေပြီဆိုတာကို သတိပြုရမှာဖြစ်ပါတယ်။ အသားတွေ၊ အစိမ်းရောင်အရွက်တွေ၊ အခွံမာအသီးတွေ စားပေးခြင်းဖြင့် သံဓာတ်ရရှိနိုင်ပါတယ်။

## ၂) ဗောက်ထခြင်း
အချို့သောသူတွေက ဗောက်ထခြင်းဆိုတာ ပုံမှန်ဖြစ်ရိုးဖြစ်စဉ်ကိစ္စတစ်ခုလိုပဲ သတ်မှတ်ထားကြပါတယ်။ သင့်ရဲ့အရေပြားက အဆီတွေကို မထုတ်လုပ်ပေးတော့တဲ့အခါ သင်ဦးရေပြားတွေ၊ သင့်အရေပြားတွေ ကွဲအက်ခြောက်သွေ့တော့တာပါပဲ။ အဲဒါကြောင့် အရေပြားခြောက်သွေ့တာတွေ၊ ဗောက်ထတာတွေဖြစ်ပြီဆိုရင်တော့ သင့်မှာ ဗီတာမင်ဓာတ်တစ်မျိုးမျိုးချို့တဲ့နေတာပါပဲ။ ဦးရေပြားမှာ ဗောက်တွေဖြစ်လာပြီ၊ အရေပြားခြောက်သွေ့လာပြီဆိုတာက သင့်ရဲ့အရေပြားက လိုအပ်တဲ့အဆီပမာဏမထုတ်လုပ်တော့လို့ပါ။ အဲဒါက သင့်ခန္ဓာကိုယ်မှာ ဇင့်ဓာတ် နဲ့ riboflavin (vitamin B2)၊ niacin ၊ pyridoxine (Vitamin B6) စတဲ့ဓာတ်တွေချို့တဲ့နေတာကို ပြသနေတာပဲဖြစ်ပါတယ်။ သင့်အရေပြားနဲ့ ဦးရေပြား စိုပြေဖို့အတွက် လုံလောက်တဲ့ အဆီပမာဏကို မထုတ်လုပ်နိုင်တဲ့အခါ အရေပြားခြောက်သွေ့ခြင်းနဲ့ ဖောက်ထခြင်းတွေဖြစ်ပေါ်လာတာတတ်ပါတယ်။ ကြက်သား၊ ဥအမျိုမျိုး၊ မုန်လာဥနီ၊ ပြောင်းဖူး၊ ကန်စွန်းဥ စတဲ့အသီးအနှံမျိုးတွေစားပေးသင့်ပါတယ်။

## ၃) သွားဖုံးကြားမှသွေးစိမ့်ယိုခြင်း
သင့်သွားဖုံးကြားကနေ သွေးထွက်တဲ့အခါ သင်သတိထားမိမှာပါ။ သွားတိုက်တဲ့အခါ ပြင်းထန်စွာ ပွတ်တိုက်မိတာမျိုးဖြစ်ရင်လည်း သွားဖုံးကြားကသွေးထွက်စေနိုင်ပါတယ်။ ဒါပေမယ့် ဘာမှမထိခိုက်မိဘဲ သွားဖုံးကြားကနေ သွေးထွက်တာမျိုးကတော့ ဗီတာမင်ဓာတ်ချို့တဲ့မှုကြောင့်ပါ။ သင့်ခန္ဓာကိုယ်မှာ ဗီတာမင်စီချို့တဲ့မှုကြောင့်ဖြစ်ပါတယ်။ ဗီတာမင်စီက ဒဏ်ရာများကို သက်သာစေနိုင်ပြီး သင့်ရဲ့ဆဲလ်တွေပျက်စီးခြင်းမှာ ကာကွယ်ပေးနိုင်ပါတယ်။ သင့်မှာ ဗီတာမင်စီ ချို့တဲ့နေပြီဆိုရင်တော့ သင့်ရဲ့ ဆဲလ်တွေက ထိခိုက်လွယ်လာပါတယ်။

## ၄) နှုတ်ခမ်းထောင့်များ အက်ကွဲခြင်း
နှုတ်ခမ်းထောင့်များက ခြောက်သွေ့တဲ့အခါ အက်ကွဲလာတတ်ပါတယ်။ နှုတ်ခမ်းခြောက်သွေ့ခြင်းကလည်း သင့်အရေပြားအစိုဓာတ်မရတဲ့အတွက် ဖြစ်ပါတယ်။ နှုတ်ခမ်းတွေအက်ကွဲခြင်း၊ နှုတ်ခမ်းထောင့်တွေအက်ကွဲခြင်းက ဗီတာမင် ဘီအုပ်စုတစ်ချို့နဲ့ သံဓာတ်ချို့တဲ့ခြင်းကြောင့်ပါ။

## ၅) ဆံသားနဲ့ လက်သည်းခြေသည်း ကျိုးလွယ်ခြင်း
သင့်ရဲ့ဆံပင်နဲ့ သင့်ရဲ့လက်သည်းခြေသည်းတွေက သင့်ခန္ဓာကိုယ်မှာ လိုအပ်တဲ့ ဗီတာမင်ဓာတ်တွေ လုံလောက်စွာရှိတယ်ဆိုရင် မကျိုးလွယ်၊ မကျွတ်လွယ်နိုင်ပါဘူူး ။ အဲလိုမဟုတ်ဘဲ ဆံပင်တွေအရမ်းကျွတ်နေတာမျိုး၊ လက်သည်းခြေသည်း ကျိုးလွယ်တာမျိုးဖြစ်နေပြီဆိုရင်တော့ သင့်ခန္ဓာကိုယ်မှာ biotin ဆိုတဲ့ဓာတ်တစ်မျိုးလိုအပ်နေလိုပါပဲ။ biotin ဓာတ်က သင့်ဆံသားနဲ့ လက်သည်းခြေသည်းကို စိုပြေနေစေပါတယ်။ ဆံသားဆိုလည်း တောက်ပြောင်နေပြီး လက်သည်းခြေသည်ဆိုလည်း ပန်းရောင်သမ်းပြီး လှပနေစေတာမျိုးပေါ့။ biotin ဓာတ်ပြည့်ဝတဲ့အစားအစာတွေစားပေးခြင်းဖြင့် ထိုလက္ခဏာတွေကို သက်သာစေနိုင်မှာပါ။ ကြက်ဥအကာ၊ ပန်းပွင့်စိမ်း၊ ပန်းဂေါ်ဖီ၊ ဟင်းနုနယ်၊ အစေ့အဆန်ပါတာတွေ စားပေးနိုင်ပါတယ်။

## ၆) အရေပြားပေါ်မှာ အနီစက်တွေထွက်ခြင်း
အရေပြားမှာ အနီစက်တွေထွက်ခြင်းက ဗီတာမင်အေနဲ့ ဗီတာမင်စီချို့တဲ့ခြင်းကြောင့်ဖြစ်နိုင်ပါတယ်။ အနီစက်တွေက သင့်ရဲ့ ပါးပြင်၊ လက်မောင်း၊
ပေါင်၊ ဦးခေါင်းနားတစ်ဝှိုက်မှာ အဖြစ်များပြီး အရေပြားကနေ အနီစက်အဖြစ်စူထွက်လာတာမျိုးဖြစ်တတ်ပါတယ်။ အချို့ကတော့ ကလေးငယ်ဘဝမှာ ထွက်ပေါ်လာပြီး အရွယ်ရောက်တဲ့အခါ အလိုအလျောက်ပျောက်သွားတတ်ကြပါတယ်။ အဲဒါဆိုရင်တော့ မျိုးရိုးကြောင့်ဖြစ်ပေါ်လာတယ်လို့ ယူဆနိုင်ပါတယ်။ ဒါပေမယ့်လူကြီးတွေမှာ ပေါ်ထွက်လာတာမျိုးဆိုရင်တော့ ဗီတာမင်ချို့တဲ့ခြင်းကြောင့်ပါ။

## ၇) ညအချိန်မှာ အမြင်အာရုံကြည့်မကောင်းခြင်း
တခါတလေမှာ ကျွန်တော်တို့ရဲ့ခန္ဓာကိုယ်က လိုအပ်နေတဲ့ဗီတာမင်ဓာတ်ကြောင့်လည်း အမြင်အာရုံေ၀ဝါးတာမျိုးဖြစ်နိုင်ပါတယ်။ ဗီတာမင်အေ ချို့တဲ့တဲ့အခါ ညအချိန်မှ အမြင်အာရုံကြည့်မကောင်းတာမျိုးဖြစ်နိုင်ပါတယ်။ (တစ်နေ့လုံး ဘယ်အရာကြည့်ကြည့်အဆင်ပြေတတ်ပေမယ့် ညရောက်တဲ့အခါ အလင်းရောင်အားနည်းလေ၊ အလိုလိုကို အမြင်အာရုံကို အနှောင့်အယှက်ဖြစ်စေတာမျိုးပါ)

## ၈) ဆံပင်ကျွတ်များခြင်း
ဆံပင်အကျွတ်များခြင်းကလည်း ဗီတာမင်ချို့တဲ့ခြင်းကြောင့်ပါပဲ။ တစ်ချိန်တည်းမှာ ဆံပင်တွေအများကြီးကျွတ်တာမျိုးက ဗီတာမင်ဓာတ်ချို့တဲ့နေပြီဆိုတာ ပြသနေတာပါပဲ။ ခန္ဓာကိုယ်မှာ သံဓာတ် ၊ ဇင့် ၊ နဲ့ niacin ဓာတ်ချို့တဲ့နေလို့ ဆံပင်အကျွတ်များခြင်းဖြစ်ပါတယ်။
အထက်ပါ လက္ခဏာတွေထဲက တစ်မျိုးမျိုးဖြစ်နေတယ်လို့ ခံစားရရင်တော့ သင့်ရဲ့ အစားအသောက်ပုံစံကို ပြုပြင်ပြီး လိုအပ်တဲ့ဗီတာမင်ဓာတ်ပါဝင်တဲ့အစားအစာမျိုး စားသုံးပေးသင့်ပါတယ်။
ထိုကဲ့သို့ ပြုပြင်စားသုံးခြင်းက သင့်ရဲ့ခန္ဓာကိုယ် ကျန်းမာစေဖို့ အထောက်အကူဖြစ်စေပါလိမ့်မယ်လို့ တိုက်တွန်းပြီး ဒီဆောင်းပါးလေးကို ဖော်ပြပေးလိုက်ပါတယ်။

https://thedailynutrition.com/vitamin-deficiency/ လင့်မှဘာသာပြန်ဖော်ပြထားပါတယ်။
+++
date = "2025-09-07T08:51:09+06:30"
title = 'ရင်သွေးငယ်လေးတွေ အရပ်ရှည်စေဖို့ နည်းလမ်းများ'
recorded = false
description = "ကလေးငယ်များအတွက် အရပ်ရှည်စေမည့် နည်းလမ်းများနှင့် ကျန်းမာရေးအတွက် အထောက်အကူဖြစ်စေမည့် အချက်များကို ဖော်ပြထားပါသည်။"
categories = ["Parenting", "Health"]
tags = ["Children", "Height Growth", "Healthy Lifestyle"]
slug = "increase-height-in-children"
cover = ""
preview = ""
+++
မိဘတွေအနေနဲ့ သူတို့ရဲ့ ကလေးငယ်တွေအတွက် ကြီးထွားဖွံ့ဖြိုးမှုရှိအောင်၊ အရိုးအဆစ်တွေသန်မာလာအောင်၊ ကျန်းမာအောင်၊ စိတ်ကျန်းမာအောင်၊ ကိုယ်ကျန်းမာအောင် စသဖြင့် အများကြီး လေ့လာထားရပါမယ်။ အဲဒါမှသာ စိတ်ကော ကိုယ်ပါကျန်းမာပြီး လိမ္မာယဉ်ကျေးတဲ့ကလေးဖြစ်အောင် ပြုစုပျိုးထောင်နိုင်မှာပါ။ ဒီတစ်ခါမှာတော့ ကိုယ့်ရဲ့ရင်သွေးငယ်လေးတွေကို အရပ်ရှည်ပြီး ကျန်းမာအောင် ဘယ်လိုကျွေးမွေးပြုစုရမလဲ ၊ ဘယ်လို လေ့ကျင့်ပေးရမလဲ ဆိုတာလေးတွေကိုဖော်ပြပေးချင်ပါတယ်။ ကလေးတွေကို အရပ်ရှည်အောင် ပြုလုပ်ပေးဖို့ လေ့ကျင့်ပေးနိုင်တဲ့နည်းလမ်းတွေကတော့ အများကြီးရှိပါတယ်။ အဲဒီ့ထဲကမှ အကောင်းဆုံးနဲ့ အလွယ်ကူဆုံးဖြစ်နိုင်မယ့် နည်းလမ်းတွေကိုဖော်ပြပေးပါမယ်။

## ၁) အစာအာဟာရ မျှတမှုရှိပါစေ။
ကလေးတွေ အရပ်ရှည်ဖို့ဆိုတာ ကလေးတွေစားတဲ့အစားအစာမှာ အာဟာရမျှတမှုရှိမရှိဆိုတဲ့အချက်က အရေးကြီးဆုံးပါ။ သူတို့စားသုံးတဲ့အစားအစာက အာဟာရပြည့်ဝတဲ့အခါ ကလေးတွေရဲ့ကြီးထွားမှုကို အထောက်အကူဖြစ်စေပြီး ကျန်းမာစေနိုင်ပါတယ်။ ညီမျှတဲ့အာဟာရဓာတ်ရရှိစေဖို့ ပရိုတင်းဓာတ်၊ ကာဗွန်ဟိုက်ဒရိတ်၊ အဆီနဲ့ ဗီတာမင်ဓာတ်တွေ အချိုးကျပါဝင်ဖို့လိုအပ်ပါတယ်။ အသင့်စားအစားအစာတွေကို သင့်ကလေးကို ရှောင်ခိုင်းသင့်ပါတယ်။ ဥပမာ၊ ဘာဂါ၊ အချိုများတဲ့အချိုရည်တွေ၊ ဆီကြော်ထားတဲ့အစားအစာတွေ ။
ပရိုတင်းဓာတ်က အစိမ်းရောင် ဟင်းသီးဟင်းရွက်တွေမှာ အဓိက ပါဝင်ပါတယ်။ ကယ်လဆီယမ်နဲ့ ပိုတက်ဆီယမ်ကဲ့သို့ သတ္တုဓာတ်တွေ ပေါများတဲ့ အစားအစာတွေ စားသုံးသင့်ပါတယ်။
ပီဇာနဲ့ ကိတ်တွေကိုရှောင်ရှားသင့်ပါတယ်။ ဇင့်ဓာတ်က ကလေးရဲ့ကြီးထွားမှုကို တိုးတက်စေနိုင်ပါတယ်။ ဖရုံစေ့နဲ့မြေပဲဆံတို့မှာ ဇင့်ဓာတ်ပေါများစွာပါဝင်တဲ့အတွက် ကလေးရဲ့ကြီးထွားမှုကို ဖွံ့ဖြိုးစေဖို့ စားသုံးပေးသင့်ပါတယ်။ အစာအာဟာရမျှတစွာ စားသုံးခြင်းက ကလေးရဲ့အရပ်ရှည်ဖို့ အထောက်အကူဖြစ်စေရုံသာမက ပိုပြီ ကြံ့ခိုင်သန်မာစေနိုင်ပါတယ်။

## ၂) အကြောအခြင် ပြေလျော့စေတဲ့လေ့ကျင့်ခန်းမျိုးလုပ်ခိုင်းပါ။
အဲဒီ့လေ့ကျင့်ခန်းတွေက သင့်ကလေးရဲ့ငယ်စဉ်အချိန်မှာ အရပ်ရှည်ထွက်လာစေဖို့ အထောက်အကူပေးပါတယ်။ သင့်ကလေးကို အရပ်ရှည်စေချင်တယ်ဆိုရင် ငယ်စဉ်မှာ လေ့ကျင့်ခိုင်းရပါမယ်။ ထိုလေ့ကျင့်ခန်းတွေက ကလေးရဲ့ကျောရိုးကို ဆွဲဆန့်သလိုဖြစ်စေပြီး ကိုယ်နေဟန်ထားကို ပျော့ပျောင်းစေနိုင်ပါတယ်။ ကလေးကို ထိုင်ခိုင်းပြီး ခြေထောက်တစ်ဖက်ဆွဲဆန့်ခိုင်းကာ ကလေးရဲ့လက်မောင်းကို ဆွဲဆန့်ခိုင်းပြီး ခြေချောင်းလေးတွေနဲ့ ကလေးရဲ့လက်ချောင်းလေးတွေကို ထိခိုင်းတဲ့လေ့ကျင့်ခန်းမျိုး လုပ်ခိုင်းပေးပါ။

## ၃) တွဲခိုတဲ့လေ့ကျင့်ခန်းမျိုးလုပ်ပေးပါ။
ဘားတန်းခိုခြင်းကဲ့သို့ လေ့ကျင့်ခန်းက သင့်ကလေးကျောရိုးကို ရှည်လာစေနိုင်ပါတယ်။ ပုံမှန်ဘားတန်းခိုပေးရန် သင့်ကလေးကို တိုက်တွန်းပေးပြီး တွဲလိုခိုစေတာမျိုး၊ ဘားတန်းကိုခိုပြီး မေးစေ့အထက်ထိရောက်အောင် အားနဲ့တွန်းတင်တာမျိုးလုပ်ဖို့ တိုက်တွန်းပါ။ အဲဒါက လက်မောင်းကြွက်သားတွေကို သန်မာစေသလို၊ ကျောက ကြွက်သားတွေကိုလည်း သန်မာစေပါတယ်။ ကျန်းမာဖို့အတွက် ကောင်းမွန်တဲ့လေ့ကျင့်ခန်းတစ်ခုလည်း ဖြစ်ပါတယ်။

## ၄) ယောဂကျင့်တဲ့ပုံစံ ကိုယ်နေဟန်ထားမျိုး ကျင့်ခိုင်းပါ။
လူကြီးတွေလုပ်တဲ့ယောဂလေ့ကျင့်ခန်းက ခန္ဓာကိုယ်ဆွဲခြင်း၊ ဆန့်ခြင်းတွေအများအပြားလုပ်ရပါတယ်။ အဲဒါကြောင့် အဲလိုပုံစံလေ့ကျင့်ခန်းလုပ်ခိုင်းခြင်းက ကလေးတွေကို အရပ်ရှည်ထွက်လာစေနိုင်ပါတယ်။ ယောဂကျင့်တဲ့ အနေအထားတစ်ချို့က သင့်ကလေးကို အရပ်ရှည်ထွက်လာစေဖို့ အကူအညီဖြစ်စေပါတယ်။ သင့်ကလေးရဲ့ကျောကို ပက်လက်ပုံစံကနေ ကော့ချစေပြီး လက်ချောင်းလေးတွေကို ကြမ်းပြင်နဲ့ ထိအောင် အင်္ဂလိပ်စာလုံး ယူစာလုံးပုံစံ လေ့ကျင့်စေခြင်းမျိုးပါ။

## ၅) ကြိုးခုန်တာမျိုး လုပ်ခိုင်းပေးပါ။
ကြိုးခုန်တာမျိုးက ခန္ဓာကိုယ်တစ်ခုလုံးကို လှုပ်ရှားပြီး အလုပ်လုပ်စေပါတယ်။ အဲဒါက နှလုံးအတွက်လည်း ကောင်းမွန်စေပြီး သင့်ကလေးရဲ့အရပ်ရှည်ထွက်လာစေအောင်လည်း ကူညီပေးနိုင်ပါတယ်။ ခန္ဓာကိုယ်ကို တည့်မတ်နေအောင် ထိန်းမတ်ထားပြီး ကြိုးခုန်တာက နှလုံးကို အလုပ်လုပ်စေပြီး သင့်ကလေး တက်ကြွမှုနဲ့ ကျန်းမာဖို့ ကူညီပေးနိုင်ပါတယ်။

## ၆) ရေကူးသင်ပေးပါ။
ရေကူးခြင်းကလည်း အခြားသော ကျန်းမာစေတဲ့အလေ့အကျင့်တစ်ခုပါပဲ။ ရေကူးခြင်းက ခန္ဓာကိုယ်တစ်ခုလုံး လှုပ်ရှားရပြီး ကြွက်သားတွေကို အလုပ်လုပ်စေတဲ့ အကျိုးရှိသောလေ့ကျင့်ခန်းပါပဲ။ ရေကူးခြင်းကြောင့် သင့်ကလေးရဲ့ပိုလျှံနေတဲ့အဆီတွေကိုလည်း လျော့ကျစေနိုင်ပါတယ်။ ကလေးရဲ့ခန္ဓာကိုယ်တစ်ခုလုံးကျန်းမာစေနိုင်ပါတယ်။ ရေနဲ့မဆော့ချင်တဲ့ကလေးဆိုတာမရှိလို့ သင့်ကလေးကို အရပ်ရှည်စေချင်ရင် ရေကူးသင်ပေးလိုက်ပါ ။

## ၇) ရွရွလေးပြေးတဲ့လေ့ကျင့်ခန်းမျိုးလုပ်ပါ။
ရွရွပြေးတဲ့လေ့ကျင့်ခန်းက ကလေးတွေကို သန်မာစေ၊ ကြီးထွားစေတဲ့အကျိုးရှိတဲ့ အံ့အားသင့်စရာလေ့ကျင့်ခန်းပါပဲ။ ရွရွပြေးခြင်းက အရိုးတွေနဲ့ခြေထောက်တွေသန်မာစေပြီး ခန္ဓာကိုယ်အတွက် လိုအပ်တဲ့ ဟော်မုန်းတွေ ထုတ်လွှတ်ပေးပါတယ်။ ပိုပြီးလည်း ပျော်စရာကောင်းစေဖို့ သင့်ကလေးနဲ့ သင်တို့အတူတကွ ပြေးနိုင်ပါသေးတယ်။

## ၈) အိပ်ရေးဝပါစေ။
အိပ်ချိန်လုံလောက်အောင် အိပ်စက်ခြင်းက သင့်ကိုစိတ်ဖိစီးမှုကနေလျော့ကျစေနိုင်ပါတယ်။ အိပ်စက်ချိန်မမှန်ခြင်းက ကလေးရဲ့ ကြီးထွားမှုကို အနှောင့်အယှက်ဖြစ်စေနိုင်ပါတယ်။ တစ်နေ့ကို ၈နာရီခန့်အိပ်စက်သင့်ပါတယ်။ ကလေးတွေရဲ့ ခန္ဓာကိုယ်အတွက် လိုအပ်တဲ့ဟော်မုန်းတွေကို ထုတ်ပေးဖို့ ကူညီပေးလို့ သင့်ကလေးရဲ့အရပ်ရှည်စေဖို့ ကူညီပေးနိုင်ပါတယ်။ အိပ်စက်ချိန်မမှန်ခြင်းက ဆိုးဝါးတဲ့အကျင့်တစ်ခုဖြ အဲဒါကြောင့် သင့်ကလေးကို အရပ်ရှည်စေချင်တယ်ဆိုရင် အိပ်စက်ချိန်မှန်ဖို့လည်း လိုပါတယ်။

အခုဖော်ပြထားတဲ့အချက်လေးတွေ တစ်လှည့်စီလုပ်စေခြင်းဖြင့် သင့်ကလေးရဲ့ အရပ်ရှည်ကြီးထွားမှုကို အထောက်အကူဖြစ်စေမှာပါ။

https://parenting.firstcry.com/articles/top-8-ways-to-increase-height-in-children/ လင့်မှ ဘာသာပြန်ဖော်ပြထားခြင်းဖြစ်ပါတယ်။
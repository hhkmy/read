+++
date = "2025-09-07T09:02:18+06:30"
title = 'စီးပွားရေးအတွက် နာမည်ပေးရာမှာ အချက်များ'
recorded = false
description = "စီးပွားရေးအတွက် နာမည်ပေးရာမှာ သင်ထည့်သွင်းစဉ်းစားသင့်တဲ့ အချက်များကို လေ့လာပါ။"
categories = ["Business", "Startup"]
tags = ["Naming", "Business Tips", "Startup Advice"]
slug = "naming-your-business-tips"
cover = ""
preview = ""
+++
မှန်ကန်တဲ့နာမည်တစ်ခုကိုရွေးချယ်ခြင်းက သင့်ရဲ့အောင်မြင်မှုအတွက် အရေးပါနိုင်ပါတယ်။ မှားယွင်းနေတဲ့နာမည်တစ်ခုက ကိုယ့်ရဲ့customers တွေနဲ့ ဆက်သွယ်ရတာမျိုးတွေမှာ ဆိုးဝါးစေနိုင်ပါတယ်။ ရှင်းလင်းကျစ်လစ်ပြီး စွမ်းအင်အပြည့်ရှိတဲ့နာမည်မျိုးကသာ သင့်ရဲ့ရောင်းကုန်အတွက် အလွန်အမင်းအကူအညီပေးနိုင်သလို၊ သင့်ရဲ့ဈေးကွက်အတွက်လည်း ပိုကောင်းစေနိုင်ပါတယ်။

## ၁) ခေါ်ရခက်တဲ့နာမည်မျိုးကို ရှောင်ရှားပါ။
သင့်ရဲ့customers တွေ ကြားလိုက်တာနဲ့ ရှုပ်ထွေးသွားစေမယ့် နာမည်ကို ရှောင်ရှားသင့်ပါတယ်။ သင့်လုပ်ငန်းရဲ့နာမည်ကို မှတ်ရခက်တဲ့အပြင် ကြားလိုက်တာနဲ့ စာလုံးပေါင်းမှားစေနိုင်ပါတယ်။ အဲဒါကြောင့် ရိုးရှင်းတဲ့နာမည်မျိုးကို ရွေးချယ်ပါ။

## ၂) သင့်ရဲ့စီးပွားရေးကို ကန့်သတ်ထားမယ့် နာမည်မျိုးမရွေးပါနဲ့။
အရမ်းနယ်ပယ်ကျဉ်းစေတဲ့နာမည်မျိုးကို မရွေးချယ်သင့်ပါဘူး။ ဥပမာ။ “Amazon.” ဆိုတဲ့နာမည်အစား “OnlineBooks” ဆိုတဲ့နာမည်မျိုးဆိုရင် စာအုပ်ရောင်းချဖို့ နယ်ပယ်ကျဉ်းသွားစေတဲ့သဘောမျိုးပေါ့။ အဲဒါကြောင့် သင့်ရဲ့စီးပွားရေးကို ကန့်သတ်စေတဲ့နာမည်မျိုး၊ ဒါမှမဟုတ် မြို့ကိုအထူးပြုထားတဲ့နာမည်မျိုးကို ရှောင်ပါ။

## ၃) အဓိပ္ပါယ်တစ်ခုခုရှိတဲ့နာမည်မျိုးကို သုံးပါ။
သင့်ရဲ့ စီးပွားရေးကို အကောင်းဘက်က ဖြစ်စေတာမျိုး ၊ သင့်ရဲ့စီးပွားရေးနဲ့ ဆက်စပ်နေတဲ့ အဓိပ္ပါယ်ရှိတဲ့နာမည်မျိုးကို ရွေးပါ။ အဲဒါမှ နာမည်ကြားတာနဲ့တင် သင်ရဲ့စီးပွားရေးက ဘာလဲဆိုတာကိုပါ တခါတည်း သုံးသပ်နိုင်ပါတယ်။

## ၄) နားဝင်ချိုတဲ့ နာမည်မျိုးဖြစ်ပါစေ။
သင့်ရဲ့စီးပွားရေးအတွက် နားဝင်ချိုပြီး နားထောင်ရကောင်းတဲ့နာမည်မျိုးက သင့်ရဲ့ဝယ်သူတွေကို မပျင်းစေနိုင်ပါဘူး။ ပြောရလွယ်ပြီး နားထဲမှာလည်း နားစွဲလွယ်တဲ့နာမည်မျိုးပေါ့။

## ၅) လုပ်ငန်းနာမည်ကို ကျယ်ကျယ်လေးပြောတဲ့အခါ နားထောင်ကောင်းတဲ့နာမည်မျိုးဖြစ်ပါစေ။
တစ်ချို့နာမည်တွေက ချရေးတော့သာ အဆင်ပြေနေပေမယ့် နှုတ်က ရွတ်ဖတ်ပြီး အသံထွက်ခေါ်ကြည့်တဲ့အခါ အဆင်မပြေတာမျိုးဖြစ်တတ်ပါတယ်။ အသံကျယ်ကျယ်ထွက်ခေါ်တဲ့အခါ ကြားရတဲ့သူတွေ နားမရှု့ပ်စေမယ့်နာမည်မျိုး ဖြစ်ဖို့လိုပါတယ်။

## ၆) သင်ကိုယ်တိုင်နှစ်သက်တဲ့နာမည်မျိုးဖြစ်ပါစေ။
သင်ကိုယ်တိုင်က ပိုင်ရှင်တစ်ယောက်အနေနဲ့ သင့်လုပ်ငန်းနာမည်က သင့်ရဲ့အသက်မွေးဝမ်းကျောင်းအဖြစ် အချိန်တော်တေ်ာကြာအောင် ရပ်တည်သွားရမှာမဟုတ်လား။ အဲဒီ့တော့ သင်ကိုယ်တိုင်လည်း နှစ်လိုတဲ့နာမည်ဖြစ်ဖို့လိုပါတယ်။ သင်ကိုယ်တိုင်က ထိုနာမည်ကို ကြားလိုက်ရတာနဲ့ ပျော်ရွှင်ပြီး သင့် customers တွေနဲ့ အပ်စပ်မှုရှိတယ်လို့ယူဆနေဖို့လည်း လိုပါတယ်။

https://www.forbes.com/sites/allbusiness/2016/10/23/12-tips-for-naming-your-startup-business/#4f54cba9904e လင့်မှ ကိုးကားဖော်ပြခြင်းဖြစ်ပါတယ်။
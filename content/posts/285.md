+++
date = "2025-09-07T05:27:14+06:30"
title = 'စိတ်ကြံ့ခိုင်သောလူတို့ ပြုလုပ်လေ့မရှိသည့်အလေ့အထ ၁၃ ခု'
recorded = false
description = "စိတ်ဓာတ်ကြံ့ခိုင်မှုအတွက် မပြုလုပ်သင့်သောအလေ့အထများကို ဖော်ပြသည့် ဆောင်းပါး။"
categories = ["Self-Improvement", "Mental Health"]
tags = ["Mentally Strong", "Habits", "Life Lessons"]
slug = "mentally-strong-people-dont-do-13-things"
cover = ""
preview = ""
+++
ပေ ျာ်ရွှင်ကျန်းမာတဲ့သူတစ်ယောက်ဖြစ်ဖို့ဆိုရင် ကိုယ်ခန္ဓာကျန်းမာသန်စွမ်းဖို့လိုသလို စိတ်ဓာတ်ပိုင်းဆိုင်ရာလဲ ကြံ့ခိုင်သန်မာဖို့ လိုအပ်ပါတယ်။ သူငယ်ချင်းတို့ စိတ်ဓာတ်ကြံ့ခိုင်တဲ့သူတွေဖြစ်လာအောင် ဒီဆောင်းပါးလေးက အထောက်အကူပြုနိုင်မယ်လို့ မေ ျှာ်လင့်ရင်းနဲ့ စိတ်ဓာတ်ကြံ့ခိုင်မာတဲ့သူတွေ မပြုလုပ်တဲ့ အခ ျက် (၁၃) ခ ျက်ကိုရှာဖွေ ဖော်ပြပေးလိုက်ပါတယ်။

## ၁။ ကံဆိုးလိုက်တာလို့တွေးပြီး စိတ်ညစ်မနေဘူး
စိတ်ဓာတ်ကြံ့ခိုင်သူတွေက ဘဝဆိုတာ အမြဲလွယ်ကူပြီး တရားမ ျှတမနေဘူးဆိုတာကို လက်ခံထားနိုင်သူတွေဖြစ်တယ်။ ဒါကြောင့်မို့ ငါ့ဘဝကတော့ ဆိုးရွားလိုက်တာ၊ ငါ့ကံကိုယ်ကမကောင်းတာပါဆိုပြီး ငြီးငြူမနေတတ်ကြဘူး။ အရှိအကို အရှိတိုင်းလက်ခံပြီး ဘဝကို ရင်ဆိုင်ကြပါတယ်။

## ၂။ တစ်စုံတစ်ယောက်က ကိုယ့်ကိုစိုးမိုးချယ်လှယ်တာကို လက်မခံဘူး
အခြားသူတစ်ယောက်ရဲ့ စိုးမိုးချယ်လှယ်မှုကို ခံရတယ်ဆိုတာ စိတ်ဓာတ်ပေ
ျာ့ညံ့သူတွေပါ။ စိတ်ဓာတ်ကြံ့ခိုင်သူတွေကတော့ ဒီလိုအဖြစ်မခံပါဘူး။ ကိုယ့်ရဲ့ စိတ်ခံစားချက်၊ အပြုအမူတွေကို ကိုယ်ပိုင်ဆန္ဒနဲ့သာ လုပ်ဆောင်ပါတယ်။

## ၃။ ပြောင်းလဲမှုကို မရှောင်ဖယ်ဘူး
ပြောင်းလဲမှုကနေ ရှောင်ဖယ်ဖို့ မကြိုးစားပါဘူး။ အဲ့ဒီအစား ကောင်းမွန်သော ပြောင်းလဲမှုကိုကြိုဆိုချင်စိတ်ရှိကြတယ်၊ ပါဝင်ဆောင်ရွက်ကြပါတယ်။ လိုက်လျောညီထွေဖြစ်အောင် နေထိုင်နိုင်သူတွေ ဖြစ်ပါတယ်။

## ၄။ ကိုယ့်ရဲ့ လုပ်နိုင်စွမ်းထက်ကေ ျာ်လွန်နေတဲ့အရာတွေအတွက် စိတ်ဖိစီးမခံဘူး

စိတ်ဓာတ်ကြံ့ခိုင်သူတစ်ယောက်ဟာ ငြီးငြူခဲပါတယ်။ ဘာလို့လဲဆိုတော့ တစ်ချို့အရာတွေက ကိုယ့်ရဲ့လုပ်နိုင်စွမ်းကို ကျော်လွန်နေတယ်ဆိုတာ လက်ခံထားလို့ပါ။ ကိုယ့်ရဲ့လုပ်နိုင်စွမ်းဘောင်အတွင်းမှာရှိတဲ့ ကိုယ့်ဘဝကိုယ်သာ အပြည့်အဝအာရုံစိုက်တယ်။ ဖြစ်ပျက်လာတဲ့ အခြေအနေတွေကို အကောင်းဆုံးဘယ်လိုပြန်တုံ့ပြန်မလဲဆိုတာကိုပဲ အလေးထားပါတယ်။

## ၅။ လူတွေအကုန်လုံး ကိုယ့်ကို သဘောက ျအောင် မကြိုးစားဘူး
အကုန်လုံးရဲ့ သဘောက ျနှစ်ခြိုက်ခြင်းကို ခံရဖို့ဆိုတာ မဖြစ်နိုင်တဲ့ ကိစ္စပါ။ မျှတတယ်၊ ကြင်နာတယ်၊ ဒါပေမယ့် လိုအပ်လာရင် ပွင့်ပွင့်လင်းလင်း ပြောဆိုသင့်တာကို ပြောဆိုဖို့လဲ ဝန်မလေးတတ်သူတွေ ဖြစ်ပါတယ်။ ငါ့ကိုယ်များ သဘောမကျဖြစ်သွားခဲ့ရင်ဆိုတာမျိုးတွေ တွေးပြီးစိတ်မပူတတ်ပါဘူး။

## ၆။ ထိုက်သင့်တဲ့ စွန့်စားမှုတွေလုပ်ဖို့ ကြောက်မနေဘူး
မိုက်ရူးရဲ ဆန်တာမျိုးတော့ မလုပ်ဘူး။ ဒါပေမယ့် လိုအပ်တဲ့အချိန်မှာ ထိုက်သင့်တဲ့ စွန့်စားမှုကိုတော့ ပြုလုပ်ရဲကြပါတယ်။ ကြီးမားတဲ့ ဆုံးဖြတ်ချက်တစ်ခုမချမှတ်ခင် အကောင်းနဲ့ အဆိုးကို အမြဲချိန်ညှိလေ့ရှိတယ်။ စွန့်စားမှုကြောင့် ဖြစ်လာမယ့် နောက်ဆက်တွဲ အကျိုးဆက်တွေကိုလဲ ကြိုတင်ခန့်မှန်း တွက်ချက်ထားတတ်ကြပါတယ်။

## ၇။ အတိတ်ကို တမ်းတမနေဘူး
စိတ်ဓာတ်ကြံ့ခိုင်သူတွေက ပြီးခဲ့တာတွေကို ပြန်တွေးပြီး နောင်တမရတတ်ကြဘူး။ အတိတ်မှာ ဖြစ်ပျက်ခဲ့တာတွေကနေ သင်ခန်းစာယူပြီး လက်ရှိအချိန်မှာ အကောင်းဆုံးနေထိုင်ကြပါတယ်။ ပြီးတော့ ရရှိခဲ့တဲ့အတွေ့အကြုံတွေကို အခြေခံပြီး အနာဂတ်အတွက် အစီအစဉ်တွေ ချမှတ်တယ်။

## ၈။ အမှားတစ်ခုကို ထပ်ခါထပ်ခါမလုပ်ဘူး
လူတိုင်းအမှားလုပ်တတ်ကြပါတယ်။ ဒါသဘာဝပါပဲ။ ဒါပေမယ့် စိတ်ဓာတ်ကြံ့ခိုင်သူတွေက သူတို့ရဲ့အမှားကို တာဝန်ယူတယ်၊ သင်ခန်းစာယူတယ်။ ဒါကြောင့် ဖြစ်ပြီးသားအမှားမျိုး နောက်တစ်ကြိမ်ထပ်မဖြစ်တော့ပဲ ပိုမိုကောင်းမွန်တဲ့ ဆုံးဖြတ်ချက်တွေ၊ အပြုအမူတွေကို ဆက်လက်လုပ်ဆောင်နိုင်ပါတယ်။

## ၉။ သူတစ်ပါးကို မနာလိုဝန်တိုခြင်းမရှိဘူး
တစ်ပါးသူရဲ့ အောင်မြင်မှုကို မနာလိုမရှုစိမ့်ဖြစ်တာဟာ စိတ်ဓာတ်ညံ့ဖျင်းသူတွေရဲ့ အပြုအမူပါ။ စိတ်ဓာတ်ကြံ့ခိုင်သူတွေကတော့ သူတစ်ပါးရဲ့ အောင်မြင်မှုကို စိတ်ပါလက်ပါ အသိအမှတ်ပြုလေ့ရှိပါတယ်။ အောင်မြင်မှုဆိုတာ ကြိုးစားခြင်းရဲ့ ရလဒ်ဆိုတာကို သိထားတယ်၊ ဒါကြောင့် သူတို့ကိုယ်တိုင် ပိုမိုကြိုးစားကြပါတယ်။

## ၁၀။ အလွယ်တကူ လက်မလေ ျှာ့ဘူး
ကြိုးစားနေရင်းနဲ့ တစ်ခါတစ်လေ ရှုံးနိမ့်တာမျိုးလဲရှိမှာပေါ့။ စိတ်ဓာတ်ကြံ့ခိုင်သူတွေက တစ်ကြိမ်တစ်ခါလောက် ရှုံးနိမ့်သွားတာနဲ့ လက်လျှော့အရှုံးပေးလိုက်သူတွေ မဟုတ်ပါဘူး။ ရှုံးနိမ့်မှုကို အခွင့်အရေးတစ်ခုအနေနဲ့ မြင်တယ်၊ ဘာတွေလိုအပ်ချက်ရှိနေလဲ သူတို့ကိုယ်သူတို့ ပြန်ဆန်းစစ်တယ်၊ ပြီးရင် ဆက်ကြိုးစားကြပါတယ်။

## ၁၁။ အထီးက ျန်ခြင်းကို မခံစားဘူး
စိတ်ဓာတ်ကြံ့ခိုင်သူတွေဟာ တစ်ယောက်ထဲရှိခြင်းကို အထီးက ျန်တယ် မခံစားရပါဘူး။ ကိုယ့်ကိုယ်ကို ပြန်အဖော်ပြုရတာကို နှစ်ခြိုက်ကြသူတွေ ဖြစ်ပါတယ်။ တစ်ယောက်ထဲရှိနေချိန်မှာ စဉ်းစားစရာရှိတာတွေကို သေချာအချိန်ပေးစဉ်းစားလေ့ရှိပါတယ်။ တစ်ယောက်ထဲဖြစ်နေလဲပဲ ပေ ျာ်ရွှင်စွာ နေထိုင်တတ်သူတွေပါ။

## ၁၂။ သူတစ်ပါးကို မမှီခိုဘူး
သူတစ်ပါးဆီက တောင်းဆိုမှုတွေလုပ်ခဲပါတယ်။ ကိုယ့်ကိုယ်ကို အားကိုးသူတွေဖြစ်ပြီးတော့ ကိုယ့်ခြေထောက်ပေါ်ကိုယ်ရပ်တည်ဖို့ စိတ်အားထက်သန်ကြတယ်။ အခွင့်အရေးယူမယ့်အစား အခွင့်အလမ်းကို ကိုယ်တိုင်ရှာဖွေတတ်ကြသူတွေ ဖြစ်ပါတယ်။

## ၁၃။ စိတ်မလောဘူး
စီးပွားရေးလုပ်တာပဲဖြစ်ဖြစ်၊ က ျန်းမာရေးကောင်းမွန်အောင်လုပ်တာပဲဖြစ်ဖြစ် ဘယ်ကိစ္စမဆို ကိုယ်လိုချင်တဲ့ ရလဒ်ကိုရဖို့ ထိုက်သင့်တဲ့ အချိန်တစ်ခုကို စောင့်ရမယ်ဆိုတာကို စိတ်ဓာတ်ကြံ့ခိုင်သူတွေက လက်ခံထားကြပါတယ်၊ အလောမကြီးကြပါဘူး။

Source: “13 things mentally strong people don’t do,”lifehack.org မှဘာသာပြန်ဖော်ပြပါသည်။

ပုံကိုအွန်လိုင်းမှကူးယူဖော်ပြထားပါသည်။ 
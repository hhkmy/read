+++
date = "2025-09-19T12:13:56+06:30"
title = 'လစ်ဟာသွားသောရင်ထဲကနေရာကိုပြန်ဖြည့်ရန်ကြိုးစားမှု'
recorded = false
description = "ဘဝအတွင်းရှိနာကျင်မှုများနှင့် လစ်ဟာနေသောအချိန်များကို ကျော်လွန်ရန် ကြိုးစားမှုအကြောင်းအရာကို ဖော်ပြထားသည်။"
categories = ["Life Experiences", "Mental Health"]
tags = ["Pain", "Emptiness", "Emotional Well-being"]
slug = "life-struggles-and-healing"
cover = ""
preview = ""
+++
ဘဝမှာပျော်ရွှင်စရာများရှိခဲ့သလို နာကျင်စရာများစွာလည်းလူတော်တော်များများကြုံတွေ့ဖူးခဲ့ကြမှာပါ။ ပျော်ရွှင်စရာတွေသယ်ဆောင်လာပေးတဲ့သူတွေ၊အခြေအနေတွေရှိသလို ဝမ်းနည်းစရာ နာကျင်စရာတွေသာသယ်ဆောင်လာပေးတဲ့သူများ၊အခြေအနေများလည်း အများအပြားရှိပါတယ်။ အချို့ သောအခြေအနေများမှာတော့ အပျော်ဆုံးတွေကိုသယ်လာပေးတဲ့သူတွေကပဲ နာကျင်စရာများစွာနဲ့နောက်ဆုံးမှာထားခဲ့တတ်ကြတာမျိုးပါ။ အဲ့ဒီလို အြခေအနေမျိုးကြုံတွေ့ရတဲ့အခါ ပထမဦးဆုံးရင်ထဲမှာသိသိသာသာနာကျင်မှုမျိုးကိုခံစားရမှာပဲဖြစ်ပါတယ်။ ဘယ်သူမှနားမလည်ပေးနိုင်တဲ့တကယ့်ကိုပြင်းထန်တဲ့နာကျင်မှုမျိုးပေါ့။ ကိုယ်ကပဲလိုအပ်နေတာလား၊ ကိုယ်ကပဲမထိုက်တန်လို့လား၊ ကိုယ်သူ့အပေါ်မှာဘာလိုအပ်ချက်တွေရှိခဲ့လဲ အစရှိတဲ့ ကိုယ် ကိုယ် ကိုယ်ဆိုတဲ့ မေးခွန်းပေါင်းများစွာနဲ့ ကိုယ့်ကိုယ်ကို နေ့နေ့ညညနှိပ်စက်လေ့ရှိကြပါတယ်။ အနည်းငယ်ကြာတဲ့အခါမှာသူထားခဲ့လို့ နာကျင်ရသလို ကိုယ့်ကိုယ်ကိုနှိပ်စပ်လို့ နာကျင်ရတဲ့ ဒဏ်ရာတွေပါဖြစ်လာတတ်ကြပါတယ်။ အဲ့ဒီဒဏ်ရာပေါင်းမြောက်များစွာနဲ့လူမသိသူမသိလူးလိမ့်နေအောင်ခံစားရလည်း ဘဝဆိုတာကြီးကရှိသေးတာမို့ တစ်ဖက်က ကျောင်းသွားရင်း အလုပ်သွားရင်းနဲ့ပဲ လောကဓံကြီးကိုကြံ့ ကြံ့ ခံလိုက်၊ လစ်ရင်လစ်သလို သူပေးခဲ့တဲ့ဒဏ်ရာဒဏ်ချက်တွေကို ခံစားလိုက်နဲ့ အျခိန်တွေကြာတော့လည်း သူ့အလိုလိုမေ့မေ့လျော့လျော့ရှိလာတာပေါ့။ မေ့မေ့လျော့လျော့ရှိလာတယ်ဆိုလို့ ဒဏ်ရာတွေကျက်ပြီး အားလုံးမေ့ပျောက်ပျော်ရွှင်သွားပြီလို့တော့ အထင်မလွဲစေချင်ပါဘူး။ ရင်ထဲမှာ သူ့ကိုပေးခဲ့ရတဲ့ နေရာကြီးကကြီးလွန်းခဲ့တော့ ဒဏ်ရာတွေမရှိတော့ဘူးဆိုရင်တောင် ဟာလာဟင်းလင်းကြီးနဲ့ လစ်ဟာနေတဲ့အနေအထားမျိုးနဲ့ကျန်ခဲ့တာမျိုးပါ။ အဲ့ဒီလို လစ်ဟာနေတဲ့အခြေအနေကြီးကတကယ်တမ်းပြောရရင်တော့ နာကျင်နေတဲ့အချိန်တုန်းကထေက်တောင် ပိုဆိုးနေတာတွေ့ရတတ်ပါတယ်။ နာကျင်နေတုန်းကမှ လုပ်ချင်တာလုပ်မယ် ငိုချင်သလိုငိုမယ် ဖြစ်ချင်ရာဖြစ် အရွဲ့ တိုက်ချင်သလိုတိုက်မယ် အစရှိသဖြင့် တစ်ယောက်တစ်မျိုးမတူတဲ့တုံ့ပြန်မှုမျိုးနဲ့ကိုယ့်ဘာသာစိတ်သက်သာအောင်ကြိုးစားလို့ရပါသေးတယ်။ နာကျင်မှုတွေကျော်လွန်ပြီး ကွက်လပ်ကြီးတစ်ခုသာရင်ထဲမှာကျန်ခဲ့တဲ့အချိန်မျိုးကြတော့.... ၁) အလုပ်ကနေအပြန်ကားပေါ်မှာကိုယ့်အကြိုက်ဆုံးသီချင်းလေးဖွင့်ထားတာတောင် ဘာမှကိုမခံစားရတော့တာမျိုး ၂) သူ့ပရိုဖိုင်ကိုသွားကြည့်ပြီး ဘာဆိုဘာမှကိုပြောစရာမရှိတော့တာမျိုး ၃) ရင်ထဲမှာနာကျင်တယ်ဆိုတာထက် ဘာမှကိုခံစားလို့မရနိုင်သလိုမျိုးကြီးဖြစ်နေတာမျိုး ၄) တခါတလေပျော်စရာရွှင်စရာမွေးနေ့ပါတီ ကလပ်ထဲရောက်ပြီးအားလုံးမြူးတူးပျော်ရွှင်နေတာတောင် ကိုယ်တစ်ယောက်တည်းအထီးကျန်နေသလိုခံစားရတာမျိုး အစရှိတဲ့ ခံစားမှုမျိုးတွေကိုခံစားရတတ်လေ့ရှိကြပါတယ်။

၁) လစ်ဟာသွားတဲ့နေရာကိုပြန်လည်ဖြည့်စွက်ဖို့မကြိုးစားပါနဲ့ သူ့အတွက်ပေးထားခဲ့တဲ့နေရာကိုသူ့အတွက်သာထားထားပြီးတံခါးပိတ်ထားလိုက်ပါတော့။ ကိုယ့်အပေဓတကယ်စိတ်ရှိလို့ရောက်လာတဲ့လူအသစ်တစ်ယောက်ကို ကိုယ်ရဲ့ လစ်ဟာနေတဲ့နေရာမှအစားထိုးလိုက်ခြင်းဟာ သူ့အတွက်မတရားသလို ကိုယ့်အတွက်လည်း အဆင်မပြေလှပါဘူး။ ဘဝမှာကောင်းခြင်းဆိုးခြင်းတွေအားလုံးဟာသူ့အတိုင်းပကတိလေးသာထားထားသင့်တာမျိုးပါ။ ဘယ်အရာနဲ့မှအစားထိုးဖုံးကွယ်မထားသင့်ပါဘူး။

၂) ဘဝအတွက်အကျိုးရှိတဲ့အရာတွေကိုလုပ်ရင်းအချိန်တွေကိုကုန်ဆုံးပါစေ။ အရင်တုန်းကနေ့နေ့ညညသူနဲ့စကားပြောတာတွေ၊ ပိတ်ရက်လေးတွေမှာ အတူတူသွားလာတာတွေမရှိတော့တဲ့အခါ အချိန်တွေပိုသွားလေ့ရှိပြီး အဲ့ဒီအချိန်ပိုတွေမှာ သူ့ကိုသာပြန်တမ်းတနေတတ်ပါတယ်။ ဒါကြောင့် အဲ့ဒီလိုပိုသွားတဲ့အချိန်မှာ ကိုယ်အရင်တုန်းကလုပ်ခဲ့ချင်တာအရာမျိုးတွေ ဥပမာ ရေကူးသင်ချင်တာတို့၊ ဘာသာစကားတစ်ခုအသစ်တက်ချင်တာတို့ ဆိုတာမျိုးတွေလက်တွေ့အကောင်အထည်ဖော်ကြည့်ပါ။ ပိုနေတဲ့အချိန်တွေကိုဘဝအတွက်သာအသုံးချစေချင်ပါတယ်။ ကိုယ်လည်းစိတ်သက်သာရာရသလို ဘဝအတွက်တကယ်အထောက်အကူဖြစ်မယ့်ပညာမျိုးလည်းရတာကြောင့်ပါ။

၃) ကိုယ့်ကိုယ်ကိုမေးခွန်းတွေထပ်မမေးပါနဲ့တော့။ နာကျင်ခဲ့ရတုန်းကလိုမေးခွန်းပေါင်းများစွာထပ်မေးပြီးကိုယ့်ဘာသာမနှိပ်စပ်ပါနဲ့တော့။ အရှိအရှိတိုင်းကိုလက်ခံပေးလိုက်ပါ။ နားလည်းမကျည်းပါနဲ့တော့။ နောက်ဆုံးသူ့အနေနဲ့အခြားကောင်မလေးတွေရသွားပြီဆိုရင်တောင် ကောင်မလေးကောင်းတစ်ယောက်၊ ကောင်းလေးကောင်းတစ်ယောက်ရတယ်ဆိုရင် သူ့အတွက်ပျော်ရ့ွှင်ပေးလိုက်ပါ။ သူ့အသစ်လေးရဲ့ သတင်းကောင်းတွေမကြားရဘူးဆိုရင်လည်း သူ့ဘဝကြီးအဆင်ပြေစေဖို့ ဆုမွန်ကောင်းတောင်းပေးပြီးသာမေ့မေ့လျော့လျော့ထားလိုက်ပါတော့။ ကိုယ့်ဘာသာထပ်မနှိပ်စက်ပါနဲ့တော့။ ဘဝမှာကိုယ့်ဘာသာနှိပ်စက်ရလေအောင်ဘယ်အရာကမှမထိုက်တန်ပါဘူး။

၄) ဘဝရဲ့ စာမျက်နှစ်အသစ်တွေကလန်းဆန်းနေမှာပါ။ သူ့နဲ့ရေးခဲ့တဲ့ဘဝစာမျက်နှာ်တစ်ခုအဆုံးသတ်သွားပြီပဲလေ။ ရှေ့ လာမည့်စိတ်လှုပ်ရှားဖွယ်စာမျက်နှစ်အသစ်တွေရှိအုန်းမှာပါဆိုတဲ့ အတွေးလေးကိုနှလုံးသွင်းစေချင်ပါတယ်။ ဘဝကြီးကခါးပေမယ့် ရှေ့ ဆက်သွားဖို့ဆိုတာကတော့ မေ ျှာ်လင့်ချက် ဆိုတဲ့အရာလေးက ဘဝမှာမရှိမဖြစ်ရှိသင့်အတဲ့အရာတစ်ခုပဲဖြစ်ပါတယ်။ လစ်ဟာသွားတဲ့ရင်ထဲကကွက်လပ်လေးတစ်ခုကိုလက်ခံရင်း ပျော်ရွှင်သောအမှတ်တရများစွာရှိတဲ့ဘဝတစ်ခုပိုင်ဆိုင်နိုင်ကြစေလို့ဆုမွန်ကောင်းတောင်ေးပးလိုက်ပါတယ်။
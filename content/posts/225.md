+++
date = "2025-09-05T18:21:57+06:30"
title = 'တစ်ယောက်တည်းအခြားနိုင်ငံသို့ခရီးသွားလျှင် သတိထားရမည့်အချက်'
recorded = false
description = "တစ်ယောက်တည်းခရီးသွားရာတွင် သတိပြုရမည့်အချက်များနှင့် အကြံဉာဏ်များ"
categories = ["Travel", "Tips"]
tags = ["Travel", "Solo Travel", "Emergency Tips"]
slug = "solo-travel-tips"
cover = ""
preview = ""
+++
တစ်ယောက်တည်းခရီးသွားရတဲ့အခါ မှတ်ထားသင့်တဲ့အချက်လေးတွေပါ။

## ၁) မရှိမဖြစ်လိုအပ်တဲ့ပစ ္စ္စည်းတွေ အသေးစိတ်စာရင်းချရေးထားပါ။ံ
သွားခါနီးမှ ဟိုဟာမေ့..ဒီဟာမေ့…. ကျန်တာမျိုးမဖြစ်နိုင်တော့ဘူးပေါ့။

## ၂) passport ကိုကော်ပီ ၂စုံလောက်ကူးထားပါ။
မတော်တဆများ passport ပျောက်သွားတာမျိုးဆို အရံအနေနဲ့ ကော်ပီကူးထားတာ ပိုကောင်းပါတယ်။

## ၃) Passport expired date ကိုစစ်ဆေးပါ။
လေဆိပ်ရောက်ခါမှ passport expired ဖြစ်နေတာမျိုး ကြုံဖူးကြလား။ expired date ကိုစစ်ဆေးဖို့လဲ အရေးကြီးပါတယ်။

## ၄)credit card ကို တစ်ခုမက ဆောင်ထားပါ။
ငွေကို အထုပ်လိုက်သယ်သွားရတာလဲ အဆင်မပြေနိုင်တော့ ငွေအလွယ်တကူထုတ်ယူလို့ရတဲ့ ကဒ်လေးက ခုလိုနေရာမှ အဆင်ပြေစေပါတယ်။ ပိုက်ဆံအိတ်ထဲက ထွက်ကျတာမျိုးမဖြစ်အောင်တော့ သတိထားပါ။

## ၅) ဖုန်းပျောက်သွားခဲ့ရင် အရေးပေါ်နံပါတ်တွေမှတ်မိအောင် မှတ်စုရေးမှတ်ထားပါ။
ခုခေတ်က ဖုန်းနံပါတ်တွေ ဦးနှောက်ထဲသိပ်မမှတ်မိကြတော့ပါဘူး။ ခုလိုတစ်ယောက်တည်းအရေးပေါ်ဖုန်းပျောက်တာမျိုးဖြစ်လာခဲ့ရင် ဆက်သွယ်လို့ရအောင် ကိုယ့်ရဲ့မိသားစုဝင်၊ သူငယ်ချင်း ဖုန်းနံပါတ်တွေမှတ်ထားတာ အကောင်းဆုံးပါ။

## ၆) ဖြစ်နိုင်ရင် အတတ်နိုင်ဆုံး နေ့ဘက်အလင်းရောင်ရတဲ့အချိန်အရောက်သွားပါ။
ကိုယ်ရောက်ဖူးတဲ့နေရာဖြစ်ဖြစ်၊ မရောက်ဖူးတဲ့နေရာဖြစ်ဖြစ် တစ်ယောက်တည်းသွားရတဲ့အခါ နေ့ဘက်အလင်းရောင်ရတဲ့အချိန်ရောက်တာအကောင်းဆုံးပါ။ ထပ်သွားရမယ့်နေရာရှာတာမျိုး၊ တည်းခိုးမယ့်နေရာရှာတာမျိုးဆိုရင် နေ့ဘက်မှာ ရှာရဖွေရာလွယ်စေပါတယ်။

## ၇) Plan ဆွဲပါ။
ဘယ်နေရာပြီးရင် ဘယ်နေရာသွားမယ်ဆိုတာမျိုး အစီအစဉ်လုပ်ထားတော့ ဟိုရောက်မှ ဘယ်သွားရမှန်းမသိတာမျိုးမဖြစ်နိုင်တော့ဘူးပေါ့။ အချိန်လည်း သိပ်မကုန်တော့ဘဲ နေရာစုံရောက်ဖို့ပိုလွယ်ပါတယ်။

## ၈) မိမိသွားမည့်နေရာရဲ့ ရာသီဥတု၊ ယဉ်ကျေးမှုနောက်ခံ၊ အဓိကအရေးပေါ်ဆက်သွယ်သင့်တဲ့ဖုန်းနံပါတ်များ ရှာဖွေစုဆောင်းလေ့လာထားပါ။
အရေးပေါ်အခြေအနေမျိုးဖြစ်လာရင် ကြောက်မနေတော့ဘဲ လုပ်သင့်တာလုပ်ဖို့ ပါ။ ရာသီဥတုအခြေအနေပေါ်လိုက်ပြီး အဝတ်အစားထည့်ယူဖို့လည်း အဆင်ပြေစေပါတယ်။

## ၉) တန်ဖိုးကြီးလက်ဝတ်လက်စားတွေ မယူသွားတာအကောင်းဆုံးပါ။
တစ်ယောက်တည်းဖြစ်နေရင် အရာရာကို ဘာမှ လျှော့မတွက်တာအကောင်းဆုံး။ ဘာမှမဖြစ်လာခဲ့အောင် ကြိုတင်ကာကွယ်ထားတာအကောင်းဆုံးပါပဲ။

## ၁၀) ဖုန်းကို အားသွင်းထားပါ။ powerbank ကိုအားသွင်းထားပါ။
အရေးအကြောင်းပေါ်လာတော့မှ ဖုန်းအားကုန်နေတာမျိုးမဖြစ်ဖို့ အရေးကြီးပါတယ်။

## ၁၁) Passport , Visa မပျောက်ဖို့ ဂရုစိုက်ပါ။
အရေးအကြီးဆုံးထဲမှာ ပါပါတယ်။ ဖုန်းနဲ့ဖြစ်ဖြစ် ဓာတ်ပုံရိုက်ယူထားတာမျိုးလဲ လုပ်ထားသင့်ပါတယ်။

## ၁၂) မိမိတည်းခိုမယ့်နေရာလိပ်စာ အတိအကျသေချာစုံစမ်းထားပါ။
လေဆိပ်ရောက်ပြီးတာနဲ့ ဘယ်ကိုဆက်သွားမလဲ၊ တည်းခိုမယ့်နေရာက ဘယ်မှာလဲဆိုတာ အတိအကျသိအောင် စုံစမ်းထားတာက ယောင်ဝါးဝါးမဖြစ်စေတော့ဘဲ ကိုယ့်အတွက်အဆင်ပြေစေမှာပါ။

## ၁၃) မိမိသွားမယ့်နိုင်ငံရဲ့ လမ်းညွှန်မြေပုံ၊ ဒါမှမဟုတ ်လမ်းညွှန်စာအုပ် ထည့်သွားပါ။
ကိုယ်သွားမယ့်နိုင်ငံကို ရောက်မှ မျက်စိလည်နေတာမျိုး၊ လမ်းမှားနေတာမျိုး မဖြစ်ရအောင် ဒါမှမဟုတ် ဖြစ်လာခဲ့ရင်လည်း ချက်ချင်းသိနိုင်အောင် မြေပုံဆောင်ထားပါ။ ဖုန်းထဲကနေ မြေပုံကိုကြည့်နိုင်ပေမယ့် ဖုန်းပျောက်သွားခဲ့သည်ရှိသော် မြေပုံမှာအလွယ်တကူကြည့်နိုင်ပါတယ်။

## ၁၄) မိမိသွားမယ့်နိုင်ငံရဲ့ တားမြစ်ထားသောနေရာများကို ရှောင်ပါ။
မိမိသွားမယ့်နိုင်ငံက တားမြစ်နေရာတွေကို မသွားပါနဲ့။ တစ်ယောက်တည်းအန ္တရာယ်ဖြစ်လာဖို့ အခွင့်အရေးများတာမို့ပါ။

## ၁၅) မိမိသွားမယ့်နိုင်ငံရဲ့ ဘာသာစကားကို အနည်းအကျဉ်းလေ့လာထားပါ။
မိမိသွားမယ့် နိုင်ငံရဲ့ ဘာသာစကားကို ထမင်းစားရေသောက်စကားမျိုးလောက်တော့ နားလည်နိုင်အောင် လေ့လာထားတာပိုကောင်းပါတယ်။ သူစိမ်းတွေကြားထဲမှာ ကိုယ်ဘာမှမသိဘဲ ဖြစ်နေတာထက်စာရင် အနည်းအကျဉ်းလေး နားလည်တာက ပိုကောင်းသလို မိမိကိုလည်း တော်တန်ရုံ အထင်မသေးနိုင်တော့ပါဘူး။

## ၁၆) လိုက်လျောညီထွေဖြစ်အောင်နေထိုင်ပါ။
အရေးကြီးဆုံးအချက်ကတော့ မိမိသွားမယ့်နိုင်ငံက သူစိမ်းတွေချည်းပဲမို့ အားလုံးနဲ့လိုက်လျောညီထွေဖြစ်အောင် နေထိုင်တာက သင့်အတွက် အန္တရာယ်နည်းပါတယ်။

## ၁၇) အတူခရီးသွားဖော်တွေ့ခဲ့ရင် အပြန်အလှန်ကူညီပေးပါ။
တစ်ယောက်တည်းခရီးသွားရတဲ့အခါ အခက်အခဲတစ်ခုခုဖြစ်ဖြစ်၊ အန ္တ
ရာယ်တစ်ခုခုဖြစ်ဖြစ်ကြုံလာရတာမျိုးမပြောနိုင်ပါဘူး။ အဲဒီ့အခါ အကူအညီပေးနိုင်ဖို့ သွားရင်းလာရင်းကိုယ့်လို ခရီးသွားဖော်မျိုးကို အပြန်အလှန်ကူညီပေးခြင်းက ကိုယ်အတွက် အဖော်ရစေသလို ကိုယ်အကူအညီလိုလာရင်လည်း အကူအညီရနိုင်ပါတယ်။
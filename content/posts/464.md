+++
date = "2025-09-17T15:58:57+06:30"
title = 'မိုးရာသီမှာ သင့်အသားအရေကို ထိန်းသိမ်းဖို့ နည်းလမ်း ၁၀ ချက်'
recorded = false
description = "မိုးရာသီမှာ သင့်အသားအရေကို ထိန်းသိမ်းဖို့ နည်းလမ်း ၁၀ ချက်ကို ဖော်ပြထားပါတယ်။"
categories = ["Skin Care", "Health", "Rainy Season"]
tags = ["Skin Care Tips", "Rainy Season", "Health Tips"]
slug = "rainy-season-skin-care-tips"
cover = ""
preview = ""
+++
မိုးရာသီမှာ မိုးရေတွေနဲ့ အသားအရေက စိုစွတ်နေပြီး ဘက်တီရီးယားတွေလည်း ပေါက်ဖွားလွယ်စေပါတယ်။ ဆံသားတွေအတွက်လည်း မိုးမကြာခဏစိုထိုင်းတဲ့အတွက် ပိုပြီးကြမ်းတမ်းလာသလိုမျိုး ဖြစ်နိုင်ပါတယ်။ အဲဒါကြောင့် မိုးရာသီမှာ အသားအရေထိန်းသိမ်းသင့်တဲ့နည်းလမ်းတွေကို ဖော်ပြပေးလိုက်ပါတယ်။

## ၁) Sunscreen သုံးပါ။
မိုးအုံ့တာပဲဖြစ်ဖြစ်၊ မိုးရွာတာပဲဖြစ်ဖြစ် သင့်အရေပြားပျက်စီးခြင်းကို မတားဆီးနိုင်ပါဘူး။ အဲဒါကြောင့် SPF ပါတဲ့ sunscreen ကိုသုံးဖို့လိုပါတယ်။

## ၂) သင့်အရေပြားကို သန့်စင်ပါစေ။
တစ်နေ့တာလုံး လှုပ်ရှားသွားလာထားတဲ့အခါ ဖုန်မှုန့်တွေနဲ့ အညစ်အကြေးတွေ သင့်အရေပြားမှာကပ်ညှိနေမှာပါ။ သင့်မျက်နှာမှာလည်း မိတ်ကပ်နဲ့ချွေးတွေကြောင့် ချွေးပေါက်တွေကို ပိတ်ဆို့စေမှာပါ။ အဲဒါကြောင့် အိပ်ရာမဝင်မီမှာ မိတ်ကပ်ကို ဖျက်ဖြစ်အောင်ဖျက်ပြီး သင့်အရေပြားကိုလည်း သန့်ရှင်းဖို့ သတိထားသင့်ပါတယ်။

## ၃) ချေးချွတ်ပါ။
သင့်အရေပြားကိုဆဲလ်သေတွေဖယ်ရှားနိုင်ဖို့ တစ်ပတ်မှာ နှစ်ကြိမ် ဒါမှမဟုတ် တစ်ကြိမ်ခန့်တော့ ချေးချွတ်သင့်ပါတယ်။ အဲဒါမှ ချွေးပေါက်တွေပွင့်ပြီး သင့်အရေပြားမှာ အစိုဓာတ်ရှိနေဖို့ လွယ်ကူစေမှာပါ။

## ၄) အစိုဓာတ်ထိန်း ခရမ်လိမ်းပါ။
မိုးတွင်းမှာ မိုးစိုထိုင်းမှုက သင့်အရေပြားကို ပိုပြီးခြောက်သွေ့စေနိုင်ပါတယ်။ အရေပြားကို အာဟာရပြန်လည်ဖြည့်တင်းပေးနိုင်တဲ့ အစိုဓာတ်ထိန်းခရမ်လိမ်းသင့်ပါတယ်။ အဆီပြန်တဲ့သူတွေအတွက်တော့ ရေဓာတ်အခြေခံတဲ့ ခရမ်မျိုးလိမ်းပေးသင့်ပါတယ်။

## ၅) ရေများများသောက်ပါ။
ရေဓာတ်ပြည့်ဝနေစေဖို့ တစ်နေ့ကို ရေဖန်ခွက် ၈ခွက်ခန့်သောက်သုံးသင့်ပါတယ်။ သင့်အရေပြားမှာ ရေဓာတ်မပြည့်ဝတဲ့အခါ ဖြူဖျော့နေပြီး သွေးမရှိလိုဖြစ်နေပါလိမ့်မယ်။

## ၆) သင့်တော်တဲ့အစားအစာကိုစားပါ။
monounsaturated fat နဲ့ polyunsaturated fat ပါဝင်တဲ့ အစားအစာမျိုးတွေကို ရွေးချယ်စားသုံးသင့်ပါတယ်။ ထိုကဲ့သို့ healthy fat တွေပါဝင်တဲ့အစားအစာတွေက သင့်ရဲ့ပျက်စီးနေတဲ့အရေပြားကို ပြုပြင်ပေးနိုင်ပြီး သင့်အရေပြား အစိုဓာတ်ကို ထိန်းသိမ်းပေးထားနိုင်ပါတယ်။ ဥပမာ။ ထောပတ်သီး၊ ဗံဒါစေ့၊ သံလွင်ဆီ၊ ဟင်းသီးဟင်းရွက်ဆီ၊ ဆောလမွန်ငါး၊ ဆာဒင်း နဲ့ ထရောက်ငါး။

## ၇) ခြေဖဝါးတွေကို ပိတ်လှောင်ထားသလိုဖြစ်စေတဲ့ဖိနပ်မျိုးမစီးသင့်ပါ။
သင့်ခြေဖဝါးကို ပိတ်လှောင်ထားသလိုဖြစ်စေတဲ့ဖိနပ်မျိုးကို စီးခြင်းက သင့်ခြေဖဝါးကို ချွေးထွက်စေပါတယ်။ မိုးစိုတာက တစ်မျိုး၊ ချွေးထွက်ပြီး ခြေဖဝါးလှောင်ပိတ်နေတာတစ်မျိုးကြောင့် သင့်ခြေထောက်မျာ မှိုနဲ့ ဘက်တီးရီးယားတွေ ပေါက်ဖွားလာနိုင်ပါတယ်။ ရေမစိုစေမယ့်ဖိနပ်မျိုးနဲ့ ခြေထောက်ကို လှောင်ပိတ်ထားတဲ့ဖိနပ်မျိုးထက် ပေါ့ပေါ့ပါးပါးရှိတဲ့ဖိနပ်မျိုး နဲ့ ကြိုးသိုင်းဖိနပ်မျိုးစီးသင့်ပါတယ်။

## ၈) သင့်လက်တွေမဆေးကြောပဲ သင့်မျက်နှာကို မထိကိုင်သင့်ပါဘူး။
မိုးတွင်းမှာ အမြဲလို စိုစွတ်နေတာကြောင့် ဘက်တီးရီးယားနဲ့ ပိုးမွှားတွေ ပေါက်ဖွားလွယ်ပါတယ်။ အဲဒါကြောင့် လက်ကို မဆေးကြောဘဲ သင့်ရဲ့မျက်နှာကို ကိုင်တွယ်တာမျိုး၊ ကုတ်ဖဲ့တာမျိုး မလုပ်သင့်ပါဘူး။

## ၉) သင့်အရေပြားကို သန့်ရှင်းပါစေ။
သင့်အရေပြားကို သန့်စင်စေဖို့ အရက်ပြန်မပါတဲ့ပစ္စည်းမျိုးကို သုံးသင့်ပါတယ်။ အရက်ပြန်မပါတဲ့ သန့်စင်ပစ္စည်းက သင့်အရေပြားရဲ့ pH balance ကိုမျှတစေပြီး သင့်အရေပြားကို
ပိုပြီး ကြည်လင်စေပါတယ်။

## ၁၀) ခေါင်းလျှော်ပေးပါ။
အခြားရာသီမျိုးမှာတော့ တစ်ပတ်မှာ ၂ကြိမ်ခန့်ခေါင်းလျှော်ပေမယ့် မိုးတွင်းမှာတော့ ပိုပြီး အကြိမ်ရေများများလျှော်သင့်ပါတယ်။ ဘာလို့လဲဆိုတော့ မိုးစိုတဲ့အခါ ဆံသားများစိုစွတ်ပြီး ကြမ်းတမ်းလာနိုင်တာကြောင့် ခေါင်းလျှော်ရည်နဲ့ ပျော့ဆေးသုံးပြီး လျှော်သင့်ပါတယ်။ အဲလိုမဟုတ်ဘဲ မိုးစိုလာတဲ့အခါ ခေါင်းမလျှော်ဘဲထားမိခြင်းက သင့်ခေါင်းကို မိုးရေနဲ့ချွေးနဲ့ရောပြီး ချွေးပေါက်တွေပိတ်ဆို့စေပါတယ်။ ဘက်တီးရီးယားတွေလည်း ပေါက်ဖွားလာနိုင်ပါတယ်။

https://guardian.ng/life/wellness/10-important-skin-care-tips-for-this-rainy-season/ လင့်မှဘာသာပြန်ဖော်ပြခြင်းဖြစ်ပါတယ်။ 
+++
date = "2025-09-04T02:05:02+06:30"
title = 'ပျားရည်၏ကောင်းကျိုးများ'
recorded = false
description = "ပျားရည်၏ကျန်းမာရေးအကျိုးကျေးဇူးများကို အပြည့်အစုံရှင်းလင်းဖော်ပြထားသော ဆောင်းပါး"
categories = ["Health", "Food"]
tags = ["Honey", "Health Benefits", "Food"]
slug = "honey-health-benefits"
cover = ""
preview = ""
+++
အိမ်ကလူကြီးတွေ ပျားရည်စစ်စစ်ဆို ရွှေလိုတန်ဖိုးထားတတ်ကြတာ မြင်ဖူးတယ်မလား။ ဘာလို့အဲလောက်တောင် ပျားရည်ကို တန်ဖိုးထားရတာလဲဆိုတဲ့ ပျားရည်ရဲ့ကောင်းကျိုးတွေကို တိတိကျကျသိသွားအောင် ပြောပြပေးချင်ပါတယ်။ ပျားရည်ရဲ့ကောင်းကျိုးတွေကို အောက်မှာဖော်ပြပေးထားပါတယ်။ 

## ၁) ကင်ဆာရောဂါနဲ့ နှလုံးရောဂါကို ကာကွယ်ဖို့ကူညီနိုင်ပါတယ်။
ပျားရည်မှာ flavonoids လို့ခေါ်တဲ့ antioxidants ဓာတ်တစ်မျိုးပါဝင်ပါတယ်။ အဲဒီ့ဓာတ်က ကင်ဆာရောဂါအချို့ဖြစ်ပွားမှုအန္တရာယ်ကို လျော့ကျစေနိုင် နှလုံးရောဂါကိုလည်း ကာကွယ်ဖို့ကူညီပေးနိုင်ပါတယ်။ 

## ၂) ပြည်တည်နာတွေနဲ့ အခြားသော အူရောင်ရမ်းနာတာတွေကို လျော့ကျစေနိုင်ပါတယ်။
မကြာသေးမီက လေ့လာတွေ့ရှိချက်အရ ပျားရည်က ပြည်တည်နာနှင့် ဘက်တီးရီးယားတွေကြောင့် အူရောင်ရမ်းတာမျိုး၊ အစာအိမ်အနာဖြစ်တာမျိုးကို ကုသနိုင်တယ်လို့ဖော်ပြထားပါတယ်။ အောက်မှာဖော်ပြမယ့် ၃ချက်မြောက်နဲ့ ပတ်သက်မှုရှိပါတယ်။ 

## ၃) မှိုနဲ့ဆိုင်သော ၊ ဘက်တီးရီးယားနဲ့ဆိုင်သော ရောဂါတွေကို လျော့ကျစေနိုင်ပါတယ်။ 
ပျားရည်အားလုံးဟာ ဘက်တီးရီးယားတွေကို သေစေနိုင်ပါတယ်။ ဘာကြောင့်လဲဆိုတော့ ပျားတွေက အင်ဇိုင်းတွေကိုကို ထပ်ပြီးပေါင်းထပ်ထားပါတယ်၊ အင်ဇိုင်းတွေမှာ ဟိုက်ဒရိုဂျင်ပါအောက်ဆိုဒ် ဓာတ်ပါဝင်ပါတယ်။ ထိုဓာတ်က ဘက်တီးရီးယားတွေကိုသေစေနိုင်တာပါ ဆိုပြီး New Zealand.မှာရှိတဲ့ University of Waikato မှ ပျားရည်ရှာဖွေလေ့လာမှု အဖွဲ့ ဒါရိုက်တာ Peter Molan ကပြောပြခဲ့ပါတယ်။

## ၄) ပြေးခုန်ပစ်အားကစားနဲ့ပတ်သက်တဲ့ လုပ်ဆောင်ချက်တွေကို တိုးတက်စေနိုင်ပါတယ်။ 
ရှေးခေတ် အိုလံပစ် ပြေးခုန်ပစ်အားကစားသမား တွေကသူတို့ရဲ့ လုပ်ဆောင်ချက်တွေ တိုးတက်စေဖို့ ပျားရည်နဲ့ ကတွတ်သီးခြောက်ကို စားပါတယ်။ ထိုသို့လုပ်ဆောင်ခြင်းက ဒီနေ့ခေတ်လေ့လာတွေ့ရှိချက်တွေနဲ့ တိုက်ဆိုင်စစ်ဆေးလိုက်တဲ့အခါမှာတော့ အခြားသော ချိုစေတဲ့အရာတွေထက်စာရင် ပျားရည်က glycogen (ကစီဓာတ်ကိုသိုလှောင်ထားသည့် ဓာတ်တစ်မျိုး) ပမာဏကို အမြင့်ဆုံးဖြစ်အောင်ထိန်းထားနိုင်တာကို တွေ့ရှိရပါတယ်။ 

## ၅) ချောင်းဆိုးခြင်းကို နှင့် လည်ချောင်းယားခြင်းကို လျော့ကျစေနိုင်ပါတယ်။ 
ပျားရည်နဲ့ buckwheat ဆိုတဲ့အစေ့ကို ရောစားခြင်းဖြင့် ချောင်းဆိုးခြင်းကို သက်သာစေနိုင်ပါတယ်။ ကလေးသူငယ် ၁၀၅ယောက်ကိုလေ့လာကြည့်တဲ့အခါ buckwheat honey တစ်ခါစားထားတဲ့ကလေးက dextromethorphan ဆေးတစ်မျိုးသောက်သုံးထားတဲ့အကျိုးနဲ့အတူတူဖြစ်ပြီး ညစဉ်ညတိုင်း မအိပ်နိုင်အောင် ချောင်းဆိုးတဲ့ရောဂါမျိုးကို သက်သာရာရစေပြီး ကောင်းစွာ အိပ်ပျော်ဖို့ အကျိုးသက်ရောက်မှုရှိတာကိုတွေ့ရပါတယ်။ 

## ၆) အခြားသောရောဂါများကို ကုသဖို့ကူညီပေးနိုင်ခြင်း ပျားရည်ကို အိန္ဒိယမှာ လွန်ခဲ့သော နှစ်ပေါင်း ၄၀၀၀ခန့်ကတည်းက Ayurvedic လို့အမည်ရတဲ့ဆေးတစ်မျိုးမှာ သုံးခဲ့ပါတယ်။ 
ခန္ဓာကိုယ်ရဲ့မညီမျှမှုတွေကို ထိန်းညှိပေးနိုင်တဲ့အကျိုးသက်ရောက်မှုရှိပါတယ်။ အမြင်အာရုံကောင်းအောင် ကူညီပေးနိုင်ခြင်း၊ ဝိတ်ကျစေခြင်း၊ အားအင်ကုန်ခမ်းခြင်း၊ လမစေ့ဘဲကလေးမွေးခြင်း၊ ဆီးလမ်းကြောင်း ရောဂါများဖြစ်ပွားခြင်း၊ အဆုတ်ပြွန်နဲ့ဆိုင်သော ရင်ကြပ်ရောဂါများ၊ ဝမ်းလျောခြင်း နှင့် မအီမသာဖြစ်ပြီး ပျို့အန်ခြင်း စတဲ့ရောဂါတွေကို ကုသဖို့ ကူညီပေးနိုင်ပါတယ်။ 

## ၇) သွေးတွင်းသကြားဓာတ်ကို ထိန်းညှိပေးနိုင်ပါတယ်။ 
ပျားရည်မှာ သကြားပါဝင်ပေမယ့် white sugar နှင့် တမင်ချိုအောင်ဖန်တီးထားသော အချိုဓာတ်မဟုတ်ပါဘူး။ fructose နဲ့ glucose ပေါင်းစပ်ပါဝင်ခြင်းကြောင့် ခန္ဓာကိုယ်မှ သွေးတွင်းသကြားဓာတ်ကို ပုံမှန်ဖြစ်အောင် ကူညီပေးနိုင်ပါတယ်။ အဲဒါကြောင့် ဆီးချိုသမားတွေအတွက် ပျားရည်ကအဆင်ပြေစေပါတယ်။ အခုလောက်ဆိုရင်တော့ ပျားရည်ရဲ့ကောင်းကျိုးလေးတွေသိသွားလောက်ပြီထင်ပါတယ်နော်။ မိမိနှင့်ပျားရည်တည့်မတည့်ဆိုတာကတော့ မိမိပြသသော ဆရာဝန်နှင့်တိုင်ပင်ဆွေးနွေးကြည့်တာအကောင်းဆုံးပါပဲ။ ပျားရည်မှမဟုတ်ပါဘူး မည်သည့် ကျန်းမာရေးနှင့်ပါတ်သက်သည့် အကြောင်းအရာကိုမဆို တာဝန်ရှိသော ဆရာဝန်နှင့်အသေးစိတ် ဆွေးနွေးပြီး သုံးဆောင်တာအကောင်းဆုံးပဲဖြစ်ပါတယ်။
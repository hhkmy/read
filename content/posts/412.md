+++
date = "2025-09-16T05:35:05+06:30"
title = 'ရုံးပတီသီးစားခြင်းရဲ့ကောင်းကျိုးများ'
recorded = false
description = "ရုံးပတီသီးစားခြင်းရဲ့ကျန်းမာရေးအကျိုးကျေးဇူးများကို ဖော်ပြထားသောဆောင်းပါးဖြစ်ပြီး အမျှင်ဓာတ်နှင့်ဗီတာမင်များပါဝင်သည်။"
categories = ["Health", "Nutrition"]
tags = ["Okra", "Health Benefits", "Nutrition", "Wellness"]
slug = "okra-health-benefits"
cover = ""
preview = ""
+++
ရုံးပတီသီးကို lady’s finger လို့လည်း ခေါ်ကြပါတယ်။ အစိမ်းရောင်ဖြစ်ပြီး ပန်းပွင့်တဲ့အပင်မျိုးဖြစ်ပါတယ်။ နေ့စဉ်စားသုံးနေတဲ့အသီးအနှံထဲမှာလည်း တွေ့နေကျဖြစ်မှာပါ။ ရုံးပတီသီးမှာ ပိုတက်ဆီယမ်ကြွယ်ဝပြီး ဖောလစ်အက်ဆစ်၊ ဗီတာမင်ဘီနဲ့စီ၊ ကယ်လဆီယမ် နဲ့အမျှင်ဓာတ်များ ပါဝင်ပါတယ်။ ထိုအာဟာရဓာတ်တွေက ကျန်းမာရေးအတွက်အများကြီးအကျိုးရှိပါတယ်။

## ၁) ဆီးချိုရောဂါအတွက် သင့်တော်သောအစားအစာဖြစ်ခြင်း
အမျှင်ဓာတ်များပြားစွာပါဝင်မှုကြောင့် အစာခြေစနစ်ကို ကောင်းမွန်စေပြီး အစာစားချင်စိတ်ကိုလျော့ကျစေနိုင်ပါတယ်။ အချိန်တန်ကြာအောင် ဗိုက်ပြည့်နေစေပါတယ်။ ဆီးချိုသမားတွေအတွက် အထူးသင့်တော်တဲ့စားစရာတစ်မျိုးဖြစ်ပါတယ်။ သွေးထဲကသကြားဓာတ်ကိုထိန်းပေးနိုင်ပါတယ်။ myricetin ဓာတ်ပါဝင်တာကြောင့် သွေးထဲကသကြားစုပ်ယူမှုပမာဏ နည်းစေပါတယ်။

## ၂) နှလုံးရောဂါကို ကာကွယ်ဖို့ကူညီပေးနိုင်ခြင်း
အမျှင်ဓာတ်က သွေးထဲက မကောင်းတဲ့ကိုလက်စထေရောတွေကိုကျစေဖို့ ကူညီပေးနိုင်ပါတယ်။ နှလုံးကျန်းမာရေးကို အထောက်အကူဖြစ်စေပါတယ်။ အမျှင်ဓာတ်ကြွယ်ဝတဲ့ ရုံးပတီသီးလိုစားစရာမျိုးက နှလုံးသွေးကြောကျဉ်းရောဂါနဲ့ လေဖြတ်ခြင်းကို အန္တရာယ်ကိုလျော့ကျစေနိုင်ပါတယ်။ မဂ္ဂနီဆီယမ်ဓာတ်လည်း ပေါများတဲ့အတွက် ပုံမှန်သွေးဖိအားပမာဏဖြစ်အောင်ထိန်းပေးနိုင်ပြီး သွေးခဲခြင်းကိုလျော့ကျခြင်းကြောင့် နှလုံးကိုလည်းကာကွယ်ပေးနိုင်ပါတယ်။

## ၃) ကင်ဆာရောဂါကိုကာကွယ်ပေးနိုင်ခြင်း
ပရိုတင်းဓာတ်တစ်မျိုးဖြစ်တဲ့ lectin ဓာတ်ပါဝင်ပါတယ်။ ထိုဓာတ်က ရင်သားကင်ဆာဖြစ်စေတဲ့ဆဲလ်တွေကို တိုက်ဖျက်ရာတွင်ကူညီနိုင်ပါတယ်။ ကင်ဆာဆဲလ်ကြီးထွားခြင်းကို ၆၃ရာခှိုင်နှုန်းအထိ လုံးဝအမြစ်ဖြတ်နိုင်တယ်လို့ လေ့လာတွေ့ရှိခဲ့ပါတယ်။ ဖောလိတ်ဓာတ်လဲကြွယ်ဝတဲ့အတွက် ကင်ဆာကိုကာကွယ်ဖို့မရှိမဖြစ်ဓာတ်ပါပဲ။ ဖောလိတ်ဓာတ်ချို့တဲ့သောအခါ ရင်သားကင်ဆာ၊ ပန်ကရိယကင်ဆာ၊ သားအိမ်လည်တံကင်ဆာနဲ့ အဆုတ်ကင်ဆာဖြစ်ပွားမှုအန္တရာယ်များတယ်လို့ဖော်ပြကြပါတယ်။

## ၄) အစာခြေစနစ်ကိုကောင်းမွန်စေခြင်း
အမျှင်ဓာတ်ကြောင့်ပဲ ဝမ်းချုပ်ခြင်းကို ကာကွယ်ဖို့ကူညီပေးနိုင်ပြီး အစာခြေစနစ်ပုံမှန်ဖြစ်ဖို့ တာဝန်ယူပါယတ်။ အမျှင်ဓာတ်ပေါများစွာ ပါဝင်ခြင်းက အူမကြီးကင်ဆာဖြစ်ပွားဖို့ အခွင့်အလမ်းနည်းပါးစေနိုင်ပါတယ်။ အမျှင်ဓာတ်က ပြည့်အင့်စေတဲ့အတွက် ဝိတ်ကျဖို့အကူအညီဖြစ်စေနိုင်ပါတယ်။

## ၅) အမြင်အာရုံကောင်းမွန်စေခြင်း
ဗီတာမင်အေနဲ့ ဘီတာကရိုတင်းဓာတ်ကြွယ်ဝခြင်းက သင့်ရဲ့အမြင်အာရုံကို ကောင်းမွန်စေတဲ့အာဟာရဓာတ်နှစ်မျိုးဖြစ်ပါတယ်။

## ၆) ကိုယ်ဝန်ဆောင်အတွက် အကျိုးရှိစေနိုင်ခြင်း
ဖောလိတ်ဓာတ်က ကိုယ်ဝန်ဆောင်ချိန်အတွင်း အရမ်းလိုအပ်ပြီး အရေးကြီးတဲ့ဓာတ်တစ်မျိုးဖြစ်ပါတယ်။ ကိုယ်ဝန်ဆောင်လမစေ့ဘဲ မီးဖွားခြင်းကို လျော့ကျစေနိုင်ပါတယ်။ ဗီတာမင်စီလည်းပါဝင်တဲ့အတွက် သံဓာတ်စုပ်ယူမှုအားကောင်းစေပါတယ်၊ အဲဒါကြောင့် သံဓာတ်မပြည့်ဝလို့ ကိုယ်ဝန်ဆောင်ချိန်အတွင်းဖြစ်နိုင်တဲ့ပြဿနာတွေ သွေးအားနည်းခြင်း၊ သန္ဓေသားဖွံ့ဖြိုးမှု၊ ကြီးထွားမှုနောက်ကျခြင်းမျိုးမဖြစ်စေနိုင်တော့ပါဘူး။ သွေးနီဥတွေတိုးပွားစေပြီး သန္ဓေသားကြီးထွားမှုအတွက်လိုအပ်ပါတယ်။

## ၇) အရေပြားကျန်းမာရေးအတွက်ကောင်းခြင်း
ဗီတာမင်အေနဲ့ ဘီတာကရိုတင်းပါဝင်ပါတယ်။ ဘီတာကရိုတင်းက အရေပြားပျက်စီးခြင်းကို ကာကွယ်ပေးနိုင်စွမ်းရှိတယ်လို့ လေ့လာတွေ့ရှိခဲ့ကြပါတယ်။ အရေပြားကိုလည်း ကြည်လင်စေပါတယ်။ ဗီတာမင်အေကတော့ အရေအကြောင်းတွေနဲ့ အိုမင်းရင့်ရော်ခြင်းကို ကာကွယ်ပေးနိုင်ပါတယ်။

https://www.stylecraze.com/articles/amazing-benefits-of-okraladys-finger/ လင့်မှ ဘာသာပြန်ဖော်ပြခြင်းဖြစ်ပါတယ်။
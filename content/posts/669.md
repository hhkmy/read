+++
date = "2025-09-21T09:37:13+06:30"
title = 'အူမကြီးကို သန့်စင်ပေးနိုင်သောအစားအစာ ၆ မျိုး'
recorded = false
description = "အူမကြီးကို သန့်စင်ပေးနိုင်သော အသီးအနှံ ၆ မျိုးအကြောင်း ဖော်ပြထားသော ဆောင်းပါး"
categories = ["Health", "Food"]
tags = ["Colon Cleansing", "Healthy Foods", "Fruits"]
slug = "colon-cleansing-foods"
cover = ""
preview = ""
+++
အသီးတွေကို စားသုံးခြင်းက အူမကြီးကိုသန့်စင်ပေးဖို့ အထိရောက်ဆုံးသဘာဝနည်းလမ်းတစ်မျိုးပါပဲ။ အဆိပ်အတောက်တွေကိုဖယ်ရှားပေးပြီး ခန္ဓာကိုယ်ကျန်းမာစေဖို့အတွက် အူမကြီးကိုသန့်ရှင်းပေးဖို့လိုပါတယ်။ အူမကြီးသန့်စင်ခြင်းက အာရုံကြောတွေရဲ့လုပ်ဆောင်ချက်တွေနဲ့ စိတ်ခံစားချက်တွေအပေါ်လည်း သက်ရောက်မှုရှိစေပါတယ်။ အူမကြီးထဲမှာ အဆိပ်အတောက်တွေ ကင်းစင်အောင်ထိန်းသိမ်းဖို့လိုအပ်ပါတယ်။ နေ့စဉ်စားသုံးတဲ့အစားအစာတွေမှာ အဆိပ်အတောက်ဖြစ်စေတာတွေလည်း ပါနေနိုင်ပါတယ်။ အူထဲမှာ ကူးစက်နိုင်တဲ့ရောဂါပိုးတွေကြောင့် အူမကြီးရောင်ရမ်းတာမျိုးတွေထိ ဖြစ်စေနိုင်ပါတယ်။ အော့အန်ခြင်း၊ ဝမ်းချုပ်ခြင်းနဲ့ အစာအိမ်နာခြင်းတွေပါ ဖြစ်စေနိုင်ပါတယ်။ အသီးအနှံတွေစားပေးခြင်းက အူမကြီးကို သန့်ရှင်းပြီးသားဖြစ်စေပါတယ်။ အူနဲ့အစာအိမ်ပြဿနာတွေဖြစ်ခြင်းကိုလည်း ကူညီပေးနိုင်ပါတယ်။ အဲဒါက ကျန်းမာခြင်းရဲ့အခြေခံလည်းဖြစ်ပါတယ်။ အောက်ကဖော်ပြထားတဲ့အသီးအနှံတွေက သင့်ရဲ့အူကို သန့်ရှင်းစေပါတယ်။
၁) ပန်းသီး
ပန်းသီးက နာကျင်ခြင်းကိုကုစားပေးနိုင်တဲ့အသီးဖြစ်ပြီး ရောင်ရမ်းခြင်းကို လျော့ကျစေနိုင်ပါတယ်။ အမျှင်ဓာတ်လည်းကြွယ်ဝပါတယ်။ soluble fiber ကြောင့် အူမကြီးကို သန့်စင်စေပါတယ်။ မနက်ခင်းတိုင်းပန်းသီးစားပေးခြင်းက အူမကြီးရဲ့လုပ်ဆောင်ချက်တွေကို ထိန်းသိမ်းပေးဖို့ကူညီနိုင်ပါတယ်။ အော့ကလီဆန်ခြင်းကိုလည်း သက်သာစေပါတယ်။ အဆိပ်အတောက်တွေကိုဖယ်ရှားပေးနိုင်တဲ့ဓာတ်ပေါင်းတွေလည်းပါဝင်ပါတယ်။

၂) ငှက်ပျောသီး
ငှက်ပျောသီးမှာ သဘာ၀ antacids ဓာတ်ပါဝင်ပြီး ချောကလက်အစားထိုးစားသုံးပေးခြင်းဖြင့် အူမကြီးရဲ့လုပ်ဆောင်မှုတွေကို အထောက်အကူဖြစ်စေပါတယ်။ ပိုတက်ဆီယမ်ကြွယ်ဝခြင်းကြောင့် ဝမ်းပျက်ခြင်းကိုလည်း သက်သာစေပါတယ်။ ရုတ်တရက်ကြွက်တက်ခြင်းနဲ့ ခန္ဓာကိုယ်မှာ အခြားသော မသက်မသာဖြစ်ခြင်းများကိုလည်း သက်သာစေနိုင်ပါတယ်။ အူမကြီးကိုသန့်စင်ပေးနိုင်ပြီး အူမကြီးလုပ်ဆောင်ချက်တွေကို ကောင်းမွန်စေတဲ့သဘာဝနည်းလမ်းတစ်မျိုးပဲဖြစ်ပါတယ်။

၃) သင်္ဘောသီး
သင်္ဘောသီးမှာ အမျှင်ဓာတ်ကြွယ်ဝပြီး papain လို့ခေါ်တဲ့ enzyme တစ်မျိုးပါဝင်ပါတယ်။ ထိုအင်ဇီုင်းက အစာခြေစနစ်ကို တိုးတက်စေပါတယ်။ carotene ပါဝင်မှုကြောင့် အူထဲက ရောင်ရမ်းခြင်းကိုလျော့ကျဖို့ကူညီပေးနိုင်ပါတယ်။ အဲဒါကြောင့်အူမကြီးကိုသန့်စင်စေဖို့ အကျိုးများပါတယ်။

၄) ဖရဲသီး
ရေဓာတ်ပါဝင်မှုများတာကြောင့် အဆိပ်အတောက်ပြေစေပြီး ဝမ်းချုပ်ခြင်းကို ကာကွယ်နိင်ပါတယ်။

၅) Raspberries
Raspberries သီးမှာ ပန်းသီးကဲ့သို့ Pectin ပါဝင်မှုကြောင့် အူတွေရဲ့လုပ်ဆောင်ချက်ကို အထောက်အကူဖြစ်စေပြီး အဆိပ်အတောက်တွေကို စုပ်ယူပစ်နိုင်ပါတယ်။

၆) နာနတ်သီး
Pectin ပါဝင်မှုကြောင့် အစာကြေစေပါတယ်။ ဝမ်းဗိုက်နာကျင်ခြင်းနဲ့ ဂတ်စ်တွေကို ဖယ်ရှားပေးနိုင်ပါတယ်။ အူထဲက ကူးစက်ရောဂါတွေကို ဖယ်ရှားပေးနိုင်ပါတယ်။ အူမကြီးကို သန့်စင်စေပြီး ဝိတ်ကျစေပါတယ်။ 
+++
date = "2025-09-23T09:54:52+06:30"
title = 'ကိုယ်ခံအားကောင်းစေသော အစားအစာ ၁၅ မျိုး'
recorded = false
description = "ကိုယ်ခံအားမြှင့်တင်ရန် အထောက်အကူဖြစ်သည့် အစားအစာ ၁၅ မျိုးနှင့် ၎င်းတို့၏ အကျိုးကျေးဇူးများကို အကျဉ်းချုံးဖော်ပြထားသည်။"
categories = ["Health", "Nutrition"]
tags = ["immunity", "foods", "nutrition", "vitamins", "health"]
slug = "15-foods-boost-immune-system"
cover = ""
preview = ""
+++
သင့်ခန္ဓာကိုယ်မှာ ခုခံအားကောင်းနေဖို့ အစားအစာတွေက ကူညီပေးနိုင်ပါတယ်။ ဆောင်းရာသီရဲ့အအေးမိ၊ တုတ်ကွေးဖျားနာခြင်းများအတွက် အကောင်းဆုံးကာကွယ်နိုင်တဲ့နည်းလမ်းကတော့ ကိုယ်ခံအားကောင်းမွန်နေစေဖို့ပါပဲ။ အဲဒါကြောင့် ကိုယ်ခံအားကောင်းစေဖို့ ဘယ်လိုအစားအစာတွေစားသင့်သလဲဆိုတာဖော်ပြပေးလိုက်ပါ။
၁) ချဉ်သောအသီးများ
ဗီတာမင်စီပါဝင်သော အသီးအနှံများက အအေးမိခြင်းကို ခုခံနိုင်ပါတယ်။ ခုခံအားကောင်းအောင် ကူညီပေးနိုင်ပါတယ်။ သွေးဖြူဥထုတ်လုပ်ခြင်းကို တိုးစေတာမို့ ကူးစက်မှုတွေကို တိုက်ဖျက်ဖို့ အရေးပါပါတယ်။ ချဉ်သောအသီးတွေဖြစ်တဲ့…. ဂရိတ်ဖရုသီး၊ လိမ္မော်သီး၊ လီမွန်၊ သံပုရာ စတဲ့အသီးတွေကို စားပေးသင့်ပါတယ်။ ဗီတာမင်စီက နေ့စဉ်ကျန်းမာရေးကောင်းမွန်စေဖို့လိုအပ်တဲ့အရာဖြစ်ပါတယ်။
၂) ပန်းငရုတ်ပွ
ချဉ်တဲ့အသီးတွေမှာ ဗီတာမင်စီပါဝင်မှုများတယ်ဆိုတာ တော်တော်များများသိမယ်ဆိုရင် ပန်းငရုတ်ပွတစ်အောင်စမှာ အချဉ်သီးတွေမှာပါတဲ့ဗီတာမင်စီနှစ်ဆပါတယ်ဆိုတာသိသင့်ပါတယ်။ beta carotene တွေလည်းများစွာပါဝင်တာကြောင့် သင့်ခန္ဓာကိုယ်က ခုခံအားကိုမြင့်တင်ပေးနိုင်ပါတယ်။ သင့်ရဲ့မျက်လုံးနဲ့အရေပြားကျန်းမာရေးကို ထိန်းသိမ်းပေးနိုင်ပါသေးတယ်။
၃) ပန်းပွင့်စိမ်း
ပန်းပွင့်စိမ်းမှာ ဗီတာမင်နဲ့သတ္တုဓာတ်တွေအများကြီးပါပါတယ်။ ဗီတာမင်အေ၊စီ၊အီးနဲ့အခြားသော အမျှင်ဓာတ်၊ antioxidants တွေလည်းပါဝင်ပါသေးတယ်။ ကျန်းမာရေးနဲ့ညီညွှတ်ဆုံးအသီးအရွက်တစ်မျိုးဖြစ်ပါတယ်။
၄) ကြက်သွန်ဖြူ
ကြက်သွန်ဖြူကို ဟင်းလျာတိုင်းလိုလိုမှာထည့်ကြပါတယ်။ ကူးစက်မှုမှန်သမျှကို တိုက်ဖျက်နိုင်တဲ့အစွမ်းရှိပါတယ်။ သွေးဖိအားကိုထိန်းချုပ်နိုင်ပြီး သွေးကြောတွေမာခြင်း၊ ခဲခြင်းကိုလည်းနှေးစေပါတယ်။ allicin ကဲ့သို့ ဆာလဖာပါဝင်တဲ့ဒြပ်ပေါင်းကြောင့် ကြက်သွန်ဖြူက ခုခံအားကိုမြင့်တင်ပေးနိုင်တာဖြစ်ပါတယ်။
၅) ဂျင်း
ဖျားနာခြင်းကို တိုက်ဖျက်နိုင်တဲ့နောက်ထပ်ဆေးတစ်မျိုးကတော့ ဂျင်းပါပဲ။ ရောင်ရမ်းခြင်းတွေကိုလျော့ကျစေပြီး လည်ချောင်းနာခြင်း၊ အခြားသော ဖျားနာခြင်းတွေကို လျော့ကျစေဖို့ကူညီနိုင်ပါတယ်။ ပျို့အန်ခြင်းကိုလည်းသက်သောစပါတယ်။ gingerol ဆိုတဲ့ဓာတ်ကြောင့် ပူပြီး ခန္ဓာကိုယ်တွင်းနာကျင်မှုတွေကိုလျော့ကျစေပါတယ်။ ကိုလက်စထရောကိုလည်း လျော့ကျစေပါတယ်။
၆) ဟင်းနုနွယ်ရွက်
ဗီတာမင်စီကြွယ်ဝတဲ့အသီးအရွက်တွေထဲမှာ ဟင်းနုနွယ်ရွက်လည်းပါဝင်ပါတယ်။ antioxidants နဲ့ beta carotene တွေအများကြီးပါဝင်တာကြောင့် ကူးစက်ခြင်းတွေကိုတိုက်ဖျက်နိုင်ပြီး ခုခံအားကောင်းစေပါတယ်။ ပန်းပွင့်စိမ်းနဲ့အလားတူစွာ ကျန်းမာရေးအတွက် စားသုံးသင့်တဲ့အာဟာရပြည့်ဝစေတဲ့အရွက်တစ်မျိုးပါပဲ။ ဗီတာမင်အေနဲ့အခြားသော အာဟာရဓာတ်တွေလည်းပါဝင်ပါတယ်။
၇) ဒိန်ချဉ်
ဒိန်ချဉ်က သင့်ရဲ့ခုခံအားစနစ်ကို လှုံ့ဆော်ပေးနိင်ပြီး ရောဂါတွေကိုတိုက်ဖျက်စေနိုင်ပါတယ်။ အချိုမထည့်ထားတဲ့ဒိန်ချဉ်ထဲ အသီးတွေထည့်ပြီးစားသုံးပေးနိုင်ပါတယ်။ ဗီတာမင်ဒီကြွယ်ဝစွာပါဝင်ပြီး ခုခံအားကောင်းစေပါတယ်။ ရောဂါပိုးတွေကို သဘာဝအတိုင်းတိုက်ဖျက်နိုင်ပါတယ်။
၈) ဗံဒါစေ့
အအေးမိတုတ်ကွေးကို တိုက်ဖျက်နိုင်တဲ့နောက်ထပ်စားစရာတစ်မျိုးကတော့ ဗံဒါစေ့ပါ။ ဗီတာမင်အီးနဲ့ဗီတာမင်စီပါဝင်တဲ့ ဗံဒါစေ့ပဲဖြစ်ပါတယ်။ ဗီတာမင်အီးက ခုခံအားအတွက် အဓိကကျပြီး ကျန်းမာစေတဲ့အဆီဓာတ်လည်းပါဝင်ပါတယ်။ ပန်းကန်လုံးတစ်ဝက်စာပမာဏခန့်စားပေးခြင်းက တစ်နေ့တာအတွက်လိုအပ်တဲ့ပမာဏပြည့်ဝစေပါတယ်။

၉) နနွင်း
ဟင်းလျာတိုင်းမှာ နနွင်းကိုသုံးကြပါတယ်။ ရောင်ရမ်းခြင်းကိုကုသပေးနိုင်ပြီး အရိုးပွခြင်း၊ အဆစ်အမြစ်ရောင်ရမ်းခြင်းကို ကုသပေးပါတယ်။ curcumin ဆိုတဲ့ဓာတ်ပါဝင်တာကြောင့် ကြွက်သားပျက်စီးခြင်းတွေကိုလည်း လျော့ကျစေပါတယ်။
၁၀) လက်ဖက်စိမ်း
လက်ဖက်စိမ်းနဲ့ လက်ဖက်ခြောက် ၂မျိုးလုံးမှာ flavonoids လို့ခေါ်တဲ့ antioxidant ပါဝင်ပါတယ်။ လက်ဖက်စိမ်းမှာတော့ epigallocatechin gallate ဆိုတဲ့ဓာတ် အစွမ်းထက်တဲ့ antioxidant ပါဝင်ပါတယ်။ ခုခံနိုင်စွမ်းကိုမြင့်တင်ပေးနိုင်ပါတယ်။ လက်ဖက်စိမ်းမှာတော့ L-theanine ဆိုတဲ့ဓာတ်ကြွယ်ဝစွာပါဝင်ပြီး ပိုးမွှားတွေကို တိုက်ဖျက်နိုင်တဲ့ဓာတ်ပေါင်းတွေထုတ်လုပ်ပေးနိုင်ပါတယ်။
၁၁) သင်္ဘောသီး
သင်္ဘောသီးမှာ ဗီတာမင်စီပါဝင်ပါတယ်။ တစ်နေ့တာလိုအပ်တဲ့ဗီတာမင်စီပမာဏ ၂၂၄%ခန့်ပါဝင်ပါတယ်။ အစာခြေလွယ်စေတဲ့ အင်ဇီုင်း papain တွေလည်းပါဝင်ပါတယ်။ ပိုတက်ဆီယမ်၊ ဗီတာမင်ဘီ၊ ဖောလိတ်ဓာတ်တွေက သင့်ရဲ့ကျန်းမာရေးကိုကောင်းမွန်စေပါတယ်။
၁၂) ကီဝီသီး
သင်္ဘောသီးကဲ့သို့ပဲ ကီဝီသီးမှာလည်း ဗီတာမင်စီနဲ့ အခြားမရှိမဖြစ်လိုအပ်တဲ့အာဟာရဓာတ်တွေပါဝင်ပါတယ်။ ဖော်လိတ်၊ ပိုတက်ဆီယမ်၊ ဗီတာမင်ကေ၊ ဗီတာမင်စီပါဝင်ပါတယ်။ ဗီတာမင်စီက သွေးထဲက သွေးဖြူဥတွေကို တိုးပွားစေပြီး ကူးစက်မှုကိုတိုက်ဖျက်နိုင်ပါတယ်။
၁၃) ကြက်စွပ်ပြုတ်
အအေးမိတုတ်ကွေးဖြစ်နေတဲ့အခါ ကြက်စွပ်ပြုတ်သောက်ခြင်းက သင့်ကိုအားပြည့်စေပါတယ်။ ခုခံအားကိုမြင့်တင်ပေးနိုင်ပြီး အအေးမိတုတ်ကွေးဖျားနာခြင်းကို သက်သာစေပါတယ်။ ကြက်ဆင်သား ဒါမှမဟုတ် ကြက်သားကို စွပ်ပြုတ်လုပ်သောက်ခြင်းက ဗီတာမင်ဘီဆစ်ပါဝင်တာကြောင့် သွေးနီဥတွေကို ပြန်လည်ကျန်းမာစေပြီး ဆဲလ်အသစ်တွေပြန်လည်ဖြစ်ပေါ်စေပါတယ်။ ကြက်ရိုးစွပ်ပြုတ်သောက်ခြင်းကလည်း gelatin နဲ့ chondroitin ကဲ့သို့ အာဟာရဓာတ်တွေနဲ့ အခြားအူကိုအထောက်အကူပြုစေတဲ့အာဟာရဓာတ်တွေလည်း ပါဝင်ပါတယ်။
၁၄) နေကြာစေ့
နေကြာစေ့မှာ ဖော့ဖဖောရတ်၊ မဂ္ဂနီဆီယမ်၊ ဗီတာမင်ဘီဆစ် ၊ ဗီတာမင်အီနဲ့အစွမ်းထက်တဲ့ antioxidants တွေပါဝင်ပါတယ်။ ဗီတာမင်အီးကြောင့် ခုခံအားစနစ်ကို ထိန်းသိမ်းပေးနိုင်ပါတယ်။ အခြားသောအစားအစာများဖြစ်တဲ့ ထောပတ်သီး၊ အစိမ်းရင့်ရောင်အရွက်တွေမှာလည်း ဗီတာမင်အီးကြွယ်ဝစွာပါဝင်ပါတယ်။
၁၅) ခရု၊ ကမာ
ခရု၊ ကမာကဲ့သို့ အစားအစာတွေကလည်း သင့်ရဲ့ခုခံအားကိုမြင့်တင်ပေးနိုင်ပါတယ်။ ဇင့်ဓာတ်လည်းကြွယ်ဝစွာပါဝင်ပါတယ်။ ဂဏန်း၊ ခရု ၊ ကျောက်ပုဇွန်၊ ဂုံးကောင် စတဲ့အစားအစာတွေမှာ ဇင့်ဓာတ်ကြွယ်ဝစွာပါဝင်ပါတယ်။ ဇင့်ဓာတ်က သင့်ရဲ့နေ့စဉ်အစားအစာထဲမှာပါဝင်ဖို့လိုအပ်ပါတယ်။ အရွယ်ရောက်ပြီးသားအမျိုးသားအတွက် 11mg နဲ့ အမျိုးသမီးတွေက 8mg ခန့်လိုအပ်ပါတယ်။
https://www.healthline.com/health/food-nutrition/foods-that-boost-the-immune-system လင့်မှာဘာသာပြန်ဖော်ပြခြင်းဖြစ်ပါတယ်။ 